UNksz Thembisile Sithole (48) kuthiwa ngoLwesihlanu ebusuku ushaywe yindoda eyisoka lakhe emuva kwengxabano. NgoMgqibelo indoda ibona ukuthi useshonile ibe isibikela amaphoyisa yase iboshelwa icala lokubulala. Okhulumela amaphoyisa KwaZulu-Natal, uCaptain Nqobile Gwala, ukuqinisekisile okwenzekile wathi indoda bekumele ivele enkantolo. “Umsolwa bekulindeleke avele enkantolo yaseManguzi namhlanje (izolo) ngecala lokubulala. Owesifazane washaywa ngesando.” Ibingakaziwa imiphumela yokuvela komsolwa enkantolo izolo ngoba idokodo ngokuvela kwakhe lisagcinwe enkantolo.