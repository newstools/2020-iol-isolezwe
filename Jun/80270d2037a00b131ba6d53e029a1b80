INHLANGANO yamatekisi kuleli iSouth African Taxi Council ithi ayihlehli kwisinqumo sayo sokugcwalisa mfi amatekisi kusukela kusasa. ISantaco KwaZulu-Natal ngeledlule iqinisekise ukuthi kusukela kusasa ngeke isalayisha u-70% njengokwemithetho ebekiwe yokulawula ukusabalala kwegciwane iCovid-19, itekisi izolayisha igcwale. NgeSonto esithangamini nabezindaba iSantaco ithe kusasa kuzoqhubeka njengoba ishilo. Bekulindeleke ukuthi kule mpelasonto osomatekisi bakuleli bathole isivumelwano noNgqongqoshe wezokuThutha uMnuz Fikile Mbalula kodwa kwangenzeka lokho njengoba imihlangano abebeyihlelile ingaphumelelanga.  