UMNYANGO wezeMpilo kuleli ngoMgqibelo umemezele ukuthi sinyuke ngo-4 966 isibalo sabantu abahaqeke ngoCovid-19 kuleli. Lokhu sekubeke isibalo sabahaqeke ngaleli gciwane ku-92 681, kanti selibulale abawu-1 877 kuleli. "Kushone abanye abawu-46, abawu-11 abase-Eastern Cape, abathathu abaKwaZulu-Natal kanti abawu-32 abaseWestern Cape. Sidlulisa amazwi enduduzo emndenini yabashonelwe. Siyabonga kubasebenzi bezempilo abebebanakekela ezibhedlela," kusho uNgoqngqoshe wezeMpilo kuleli uDkt Zweli Mkhize. As of today, the cumulative number of confirmed #COVID19 cases is 92 681,the total number of deaths is 1877 and the total number of recoveries is 50 326. pic.twitter.com/fykSw1ZCGn #COVID19 Statistics in South Africa as at 20 June 2020. pic.twitter.com/jHmacLKAH1 UMkhize uphinde waveza ukuthi bawu-50 326 abantu asebesindile kuleli gciwane okusho ukuthi u-54% wabantu abebehaqekile sebewumqemane. Isifundazwe iWestern Cape sisahamba phambili ngesibalo sabantu abahaqwe yiCovid-19 njengoba bewu-50 179. EGauteng bawu-18 978 bese kulandela i-Eastern Cape ngabawu-14 721 abahaqekile.