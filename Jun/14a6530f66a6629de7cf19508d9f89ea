NJENGOBA izindawo zokuzicwala zizoqala zamukele amakhasimende azo ezindaweni zokucwala maduze nje, uhulumeni uselukhiphile uhlale lwezinto eziyimigomo okuzomele ilandelwe. Kuleli sonto uMengameli Cyril Ramaphosa umemezele ukuvulwa kwezindawo zokuzicwala okubalwa kuzo amasalon, izindawo zokuzibhucabhuca nezinye ezimayelana nobuhle. Ngokukasomqulu kahulumeni, i-Government Gazette, ukuwashwa kwezandla yikhona okuseqhulwini uma sekusetshenzwa kulezi zindawo zokuzicwala, nokufuthwa kwezibulali magciwane kuzo zonke izinto ezizobe zisetshenziswa. Amaphinifa agqokwa abasuke benza lo msebenzi, kuthiwa kuzomele ahlale efuthwa ngezibulali magciwane njalo ngaphambi nasekupheleni kokucwalwa kwekhasimende ngalinye. Akukho siphuzo esizonikwa ikhasimende elizobe lisalinde ukucwalwa. Njengoba ezindaweni eziningi uma bekuwasha izinwele, ubhucwabhucwa nejwabu lesikhumba sekhanda, kodwa ngakwale ibandela, lokho akuzovunyelwe. Uzogezwa ikhanda kuphelele lapho. Abasebenzi bakulezi zindawo abaneminyaka engaphezu kuka-60 noma abanezinye izifo ezingamahlala khona, bayanxuswa ukuthi bangabuyeli emsebenzini bahlale emakhaya. Kunconywa nokuthi abezindawo zokucwala kuhle basebenzise uhlelo lokubekisa isikhala sokucwalwa ukuvimbela inqwaba yamakhasimende kulezi zindawo ngesikhathi esisodwa. Emasalon:   Eminye imininingwane ungayithoola ngokucofa laÂ here 