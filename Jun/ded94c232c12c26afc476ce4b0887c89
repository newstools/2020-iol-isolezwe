Njengoba sesisenyangeni yesibili ejwayele ukuchazwa njengeFlu Season, odokotela bathi akubonakali bantu abagqigqa kodokotela ngenxa yokuphathwa wumkhuhlane ojwayelekile. Ngonyaka odlule abantu baqala baphathwa yimikhuhlane ngo-Ephreli. Inhlangano ebhekele izifo ezithelelanayo kuleli iNational Institute for Communicable Diseases (NICD), ikuvezile ukuthi selokhu kuqale isikhathi samakhaza sebethole izinhlobo ezimbili kuphela zamagciwane omkhuhlane eWestern Cape ekuqaleni kwenyaka edlule. â€œAkukabi bikho hlobo lomkhuhlane ozungeza izifundazwe njengamanje kulo nyaka,"kusho le nhlangano. I-NICD ikhuthaza abantu bakuleli ukuthi bawugomele umkhuhlane. Bathi noma usuke ungesona isiqiniseko sokuthi umkhuhlane ngeke ukubambe, kodwa usuke ungezokubamba ngaleyo ndlela ebabazekayo. Nombiko oshicilelwe kwiSouth African Medical Journal uvumelana nale nhlangano njengoba bethi ukujovela umkhuhlane kubalulekile, ikakhulu kulabo bantu abanezifo abazaziyo ezibakhungethe ezenza amasosha abo omzimba abe ntekenteke. 