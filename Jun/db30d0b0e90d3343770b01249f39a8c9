Kusanda kubikwa ngokubulawa kukaNksz Tshegofatso Pule (28), isidumbu sakhe esatholwa silenga ehlathini laseRoodepoort. Umsolwa kuleli cala kuvele ukuthi uyazana nomufi. Icala lisaqhubeka enkantolo. * UNksz Altecia Kortjie (27) nendodakazi yakhe uRaynecia baseBelhar eKapa bagwazwa amanxeba amaningi ngoLwesihlanu. Kuboshwe umsolwa oneminyaka engu-28. Icala lisenkantolo. * UNkk Mazibuko (84) - igama alitholakalanga -  waseLamontville, wagwazwa inqwaba yamanxeba wumfana wakamakhelwane oneminyaka engu-28 owayebanga naye indawo. Umsolwa uboshiwe, icala lisenkantolo. * UWarrant Officer Sicelo  Mthombeni (51), ubhekene necala lokubulala inkosikazi yakhe uNkk Nosipho Mthombeni (50). Isigameko  senzeke eSomhoek eKuvukeni, emzini wabo. Isigameko senzeke ngoJun12. Umsolwa waphoqa izingane ukuba zihlanze igazi . Udaba lusenkantolo. * Owesilisa oneminyaka engu-50 wazinikela emaphoyiseni ngecala lokushaya owesifazane athandana naye ngesando waze washona eManqakulana eManguzi. * UNksz Thembisile Sithole (48),  kuthiwa washaywa yisoka lakhe emuva kwengxabano. Walala naye wavuka wabona ukuthi useshonile umufi. Icala lisenkantolo.  Kukhona nabanye nezingane ababulelwe abesilisa ngesihluku.