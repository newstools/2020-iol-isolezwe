'URamaphosa uwudoti, futhi akukho eningakwenza, ngisho naye uqobo (ngalokhu engikushoyo)'. Lawa ngamazwi omholi we-Economic Freedom Fighters (EFF) uMnuz Julius Malema ngoLwesithathu obhale ekhasini lakhe kuTwitter egcizelela ukuthi umengameli wezwe uMnuz Cyril Ramaphosa 'uwudoti' kulandela umbhikisho weqembu lakhe izolo we#BlackLivesMatter lapho aveze khona ukuthi i-ANC akuyifanele ukujoyina le mibhikisho esisabelele umhlaba wonke. UMalema akagcinanga lapho njengoba ehlasele uRamaphosa emsola ngokudayisa izwe nokuthi akumele abe yingxenye yezinkulumo ezithinta abantu boHlanga. I-ANCYL imgxekile uMalema ngale nkulumo imsola ngokuba uxovizwe, yacela abantu ukuthi bayizibe inkulumo yakhe ekhombisa 'ubuphukuphuku'. Ephendula ngemuva kwalesi sitatimende uMalema uvele wafaka umbhalo awuphanyeke phezulu ekhasini lakhe kuTwitter ebiza uRamaphosa ngodoti. Ramaphosa is the bastard, and there's nothing all of you, including him, can do. Ngokwesitatimende esithunyelwe wuphiko lwabafundi kwi-EFF , i-EFF Student Command, iphendula i-ANCYL ithe uRamaphosa kumfanele ukubizwa ngaleli gama. "Nathi siyakugcizelela ukuthi uhulumeni akahlangani nemikhankaso ye#BlackLivesMatter. Umkhankaso ofana nalona ugadla ngqo ezinhlanganweni ezifana ne-ANC ezihlale zivikela abantu abamhlophe phezu kwabantu abamnyama. Amaphoyisa e-ANC abopha izishoshovu zeFees Must Fall zilwela imfundo yamahhala. Amaphoyisa e-ANC asusa abantu ezindaweni bengenawo umhlaba ngoba nakhu ongowabamhlophe. Inhlangano enje ayikwazi ukuthi iyabakhathalela abantu boHlanga...uMalema uqinisile uma ethi uwudoti uRamaphosa," kusho isitatimende esiphinde savusa indaba yokubulawa kwabasebenzi basezimayini eMarikana bedutshulwa amaphoyisa. Isitatimende esiphelele: EFFSC STATEMENT ON THE NON-EXISTENT ANC YL ATTACK ON CIC MALEMA 09 June 2020, Tuesday. The EFF SC is shocked at a statement supposedly coming from the ANC YL attacking CIC Julius Malema. Most worrying, the statement is in the name of Gogo Thandi Mahambehlala, pic.twitter.com/7mTc7h3ntb