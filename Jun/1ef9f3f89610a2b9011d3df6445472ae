"UMnyango ugcine uvumile ukuhlola bonke abasebenzi. Bakhona asebebuyele emsebenzini kodwa basebenza ama-ambulensi bewapake ngaphandle,"usho kanje. Okhulumela uMnyango wezeMpilo KwaZulu-Natal, uMnuz Ntokozo Maphisa bona njengoMnyango ngeke baqinisekise ukuthi sekukhona abasebenzi abaneCovid-19 ngoba lowo wumsebenzi kaNgqongqoshe. “Ngokomthetho, uma kukhona oneCovid-19, kubhekwa bonke abantu ake wasondelana nabo ukuze nabo bathole ukuhlolwa. Kube sekugonqiswa labo okuthlakale ukuthi bathelekile,"kusho uMaphisa. Ilungu leDA esiShayamthetho, uDkt  Rishigen Viranna, uthe kuyakhathaza ukuthi uMnyango wezeMpilo uze uthathe isinyethela ngoba nakhu abasebenzi sebekhethe ukulaxaza ukusebenza bekhala ngokuphepha kwabo. Uthe kunabasebenzi abafakwe ekhefini eliyisipesheli. Uthe lokhu sekwenze nokuthi kube nenkulu inkinga ngokusebenza kwabezimo eziphuthumayo njengoba beshoda kakhulu, kunzima uma abantu bebiza i-ambulense, iyaphuza ukufika ngenxa yokushoda kwabasebenzi. 