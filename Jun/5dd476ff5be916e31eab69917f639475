UNgqonqoshe wezoLimo kuzwelonke, uNkk Thoko Didiza, phambilini umemezele ukuthi inguR1.2 billion imali ebekelwe abalimi ukuqinisekisa ukuthi bakhiqiza ukudla okwanele ngalesi sikhathi esinzima. UNkk Didiza umemezele ukwelula isikhathi sokulandwa kwalawa mavawusha ngabalimi, obekulindeke siphele ekupheleni kwale nyanga kodwa sanwetshwa ngenyanga njengoba sekuzovalwa ngenyanga ezayo. Isitatimende esithunyelwe abezindaba yihhovisi lakhe, siveza ukuthi ungqongqoshe ukwenze lokhu ukunikeza abalimi isikhathi esanele nokususa ingcindezi kulabo abaqokelwe ukuhlinzeka abalimi ngemikhiqizo edingekayo. Ngesonto eledlule uNgqongqoshe wezoLimo kulesi sifundazwe, uNkk Bongiwe Sithole-Moloi, wethule ngokusemthethweni uhlelo lokunikezwa kwamavawusha eHowick oluzodla imali enguR98 million. Bevile ku-2 700 abalimi abancane KwaZulu-Natal kanti uNkk Sithole -Moloi, uthe lokhu kungenelela koMnyango kuzoqinisekisa ukuba khona kokudla esifundazweni. “Kuyajabulisa ukuthi izinkampani zabalimi ezingu-500 ezizohlomula kulolu hlelo ziphethwe yintsha,” kusho uNkk Sithole Moloi. Uthe umlimi akazothola ivawusha engaphezu kukaR50 000 kuncike ezindlekweni zakhe, kanti izotholwa yilabo kuphela abafaka izicelo.