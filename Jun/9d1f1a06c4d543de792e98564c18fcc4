UGWETSHWE udilikajele umdlwenguli wasoPhongola owadlwengula intombazane nyakenye. Enkantolo yeSifunda oPhongola igwebe uSipho " Mathousand" Lushaba (37) udilikajele kulandela ukudlwengula intombazane (20) ngoMashi 9 nyakenye. Le ntombazaneÂ  yadlwengulwa uMathousand ngesikhathi zokugamanxa kwehora lesikhombisa ebusuku. Wahlangana nayo endleleni ebheke ekhaya wathembisa ukuyiphelezela njengoba kwase kusebusuku. Okhulumela amaphoyisa esifundazweni iKwaZulu-Natal uColonel Thembeka Mbhele uthe endleleni wabe eseyijikela lentombazana. Uthe waphihliza ibhodlela wasabisa lentombazane ngokuthi uzoyibulala. "Wayithatha waya nayo kwakhe eBelgrade wayivalela wayidlwengula ephindelela kwaze kwaba ingakusasa. Yahlengwa amasosha namalungu omphakathi ayeyifuna kulandela ukungabuyi kwayo ekhaya," kusho uColonel Mbhele. UColonel Mbhele uthe umsolwa wathathwa wagcinwa esitokisini kwavulwa icala lokudlwengula oPhongola. Leli cala ladluliselwa kuphiko olubhekelele amacala odlame lwemindeni, ukuvukelwa kwezingane namacala ocansi oLundi. Emuva kophenyo olunzulu lwamaphoyisa icala langena enkantolo egcinwe ngaphakathi umsolwa kwaze kwaze uyagwetshwa. 