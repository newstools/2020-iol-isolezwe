Okhulumela uMvikeli, uMnuz Oupa Segalwe, uluqinisekisile uphenyo wathi iqembu i-ATM liyiqembu lesithathu ukukhononda ngalolu daba. Umholi we-EFF uMnuz Julius Malema uthe kumele i-ANC izikhokhele izindleko zokuya eZimbabwe. “Sithole nezinye izikhalo kwi-Afriforum neFreedom Front Plus ngalolu daba. I-ATM ithe uNobhala jikelele we-ANC, uMnuz Ace Magashule, ubekhona kuyiwa emhlanganweni.” UMengameli Cyril Ramaphosa ufune incazelo egcwele ngalolu daba kuNgqongqoshe wezokuVikela kuleli, uNkk Nosiviwe Mapisa-Nqakula. UNkk Mapisa-Nqakula wagibelisa izikhulu ze-ANC ebhanoyini loMbuso. I-ATM ifuna kuphenywe ukuthi ngabe kwalandelwa yonke imigomo ebekelwe ongqongqoshe uma beya kwamanye amazwe njengoba agibelisa izikhulu ze-ANC. USegalwe uthe uMvikeli uzophenya zonke izinsolo eziveziwe.