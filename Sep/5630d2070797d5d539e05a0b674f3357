UMnuz Lindinkosi Ntuli uthi isono sakhe ngukudlula ngendlela eduze kocingo lomjondolo wendoda eyamthela induku, imhlanganyela noyise wayo. ongayizali. Indlela ayehamba kuyona kuthiwa incikene nothango olubiyele umjondolo wendoda eyamshaya. “Inja yayingidla ingaphakathi ocingenwe ingibhangqe nalo. Yena nobaba wakhe ongamzali, baphuma endlini abangabuza luthobanginenebula ngenduku. Bangishaya bangiphosa esiweni ngaphuka imilenze yomibili. Ngihlale esibhedlela amasonto amabili, ngingakwazi nokwenzani,” kusho uNtuli. UNtuli usehamba ngezinduku emva kokuphuma esibhedlela ngoMsombuluko. Ukhala ngezinhlungu nokudembesela komseshi wecala uthi akamtsheli  mshonisa ngapha nangapha, akamtsheli into eqondile ngokuokwenzekayo ngecala. “Ingiphatha kabi lento ngoba ngashayelwa ubala, ngokuthi ngidlule eduze komjondolo womuntu ongafuni kudlule abantu." angabazi,” kubalisa uNtuli. Okhulumela amaphoyisa KwaZulu-Natal uCaptain Nqobile Gwala uthe ngoSepthemba 6 ngo-7 ebusuku, indoda ivule icala ithi yashaywa ngamadoda amabili eBarcelona. “Yalimala kanzima yasiphuthunyiswa esibhedlela. Kwaboshwa abasolwa ababili abaneminyaka engu-30 no-63 ngecala lokushaya ngenhloso yokulimaza,” kusho uCaptain Gwala. Uthe bekulindeleke ukuthi abasolwa bavele enkantolo yeMantshi eWentworth  ngoSepthemba 16. Imiphumela yokuvela kwabo enkantolo ayitholakalanga.