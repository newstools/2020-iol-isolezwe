Izolo uvele enkantolo yasePitoli ezobhekana necala lokucekela phansi impahla. Ufike enkantolo efake isudi, ehamba nabameli bakhe. Waboshwa ngoKlebe ngoJulayi ngemva kwezinsolo zokuthi walimaza imoto iMercedes-Benz G-Wagon, ebiza ngaphezu kukaR3 million. Phambilini wayebhekene namacala okuhlukumeza ngokushaya umyeni wakhe. Lelo cala libe selisuswa emacaleni athweswe wona, lisuswe wumshushisi. Kuvele ukuthi uzokuphonsela inselelo ukuboshwa kwakhe ngoKlebe, athe kwakuyinto engafanele njengoba babazi ukuthi uhlalaphi, ngakho sasingekho isidingo sokumfaka esitokisini. Waboshwa ngoLwesihlanu waze wadedelwa ngakusasa. Wakhishwa ngebheyili kaR5000. Icala lisapheywa kanti lihlehlisiwe ukuze kutholakale eminye imininingwane.