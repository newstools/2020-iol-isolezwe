Lokhu kumenyezelwe uZondo oveze ukuthi uzomemezela ekuhambeni kwesikhathi isinqumo sakhe uma esehlangane nabameli bakaZuma. UZuma bekulindeleke ukuba afakaze kule khomishini ngoJanuwari 27 kuya ku-31 nonyaka. UZuma washiya phakathi ukufakaza ngoJulayi, kukhalwa ngemibuzo eyayibhekiswe kuye. Kwabe sekuhlehliselwa uNovemba ngonyaka odlule, wangafika ngoba kuthiwa uyagula. Izolo ummeli kaZuma, u-Advocate Thabani Masuku, uthe asikho isisekelo sokuba uZuma anikezwe amasamanisi ngohola ubufakazi. Uphinde wathi ithimba labelapha uZuma lizimisele ukuhlangana noZondo ngasese ukuze limazise ngokugula kwakhe. UZondo ube esethi uzomemezela isinqumo sakhe ngolunye usuku uma esehlangene nethimba labalapha uZuma. Ikhomishini iphenya ngenkohlakalo eyehlukene ebiyenzeka kuze kube * -2018, nalapho uZuma aphoqwa khona ukuba asuke esikhundleni yiqembu lakhe i-ANC. Phakathi kwezinye izinsolo ezibhekene noZuma ukuthi wayelalela abomndeni wakwaGupta ngokuthatha izinqumo ezithinta iKhabhinethi yakhe futhi ebagixabeza ngamathenda.