AMAPHOYISA aphenya icala lokubulala kulandela ukutholwa kwesidumbu sowesifazane obedukile ebulewe eceleni komgwaqo eNdaya Reserve, eMbumbulu. Isidumbu okuvele ukuthi ngesikaNksz Zinhle Muthwa sitholwe sinezibazi zokushaywa ekhanda nasemzimbeni. UNksz Muthwa kubikwe ngokunyamalala kwakhe ezinkundleni zokuxhumana kulandela ukunyamalala kwakhe ehambe eya eSpar eNew Germany, eThekwini. Umngani wakhe osabalalise izindaba zokunyamalala kwakhe ezinkundleni zokuxhumana ecala usizo, uNksz Philisiwe Mnisi, uthe uphume endlini abahlala kuyoÂ  egqoke izingubo zokulala ngabo-9.30 ebusuku. Uthe uphume engamtshelanga ukuthi uyaphi kodwa ube esemthumela umyalezo kuWhatsApp emazisa ukuthi uyothenga iwayini eSpar. â€œWathathwa yimoto ngesikhathi eya eSpar kodwa angazi ukuthi yayishayelwa ngubani,â€ kuchaza yena. UPhilisiwe ngoLwesithathu ubhale ekhasini lakhe kuFacebook ecela abantu bamlekelele ngokuthola uZinhle kwazise bese kudlule isikhathi eside engabuyile nocingo lwakhe luvaliwe. â€œUhambe la nowesilisa, ngisho naye akatholakali. Ngeke ngithi usebumnandi ngoba uhambe egqoke izimpahla zokulala, futhi ungumuntu othembekile.Ngeke ahambe eye ebumnandini engasazisanga. Njalo uma ezikhiphile uyasazisa ukuthi uyaphi, ngisho ucingo lwakhe lucimile usebenzisa izingcingo zabanye ukuze asazise ukuthi uphephile.Kulokhu akakwenzanga lokho,â€ kuchaza yena ecela usizo. Okhulumela amaphoyisa KwaZulu-Natal uCaptain Nqobile Gwala uthe amaphoyisa aphenya icala lokubulala kulandela ukutholwa kwesidumbu sowesifazne okukholwa ukuthi uneminyaka elinganiselwa ko-20Â  sinezibazi zokushaywa ekhanda nasemzimbeni. â€œAmaphoyisa asaphenya okuholele kulesi sehlo. Siyacela noma ngubani ongaba nolwazi ngabathintekayo ukuthi axhumane namaphoyisa asendaweni noma ashayele u-08600 10111.â€ Imizamo yokuxhumana nomndeni ngaphambi kokushicilela ayiphumelelanga. Ezinkundleni zokuxhumana abantu bathumele imiyalezo yenduduzo emndenini wobulewe baphinde bakhala ngesihlava sokubulawa kwabantu besifazane kuleli.  my Heart Is Heavy ğŸ’”â˜¹Kanti who do we need to feel safe around them??? If we are Killed by people we feel ComfortabLe being arOund them â˜¹ She wasn'T taken by a Stranger . Someone She Knew .... Someone She Trusted ğŸ’”ğŸ’”ğŸ’”ğŸ’”ğŸ’” RIP ZEE â˜¹#ZinhleMuthwa pic.twitter.com/w2wqdWJMA0 Zinhle Muthwa. Iâ€™m so sorry the system failed you, Iâ€™m so sorry men failed you, Iâ€™m so sorry your country failed you, Iâ€™m so Sorry Africa failed you. You deserved way better, you deserved to live, you deserved so much and I can only hope that now that youâ€™re up you feel peaceğŸ’•â¤ï¸ #zinhleMuthwa was not kidnapped, she was picked up in her pyjamas, she knew and trusted her murderer. RIP sweetheart. pic.twitter.com/6z4WKQjs1Y #zinhleMuthwa was not kidnapped, she was picked up in her pyjamas, she knew and trusted her murderer. RIP sweetheart. pic.twitter.com/6z4WKQjs1Y