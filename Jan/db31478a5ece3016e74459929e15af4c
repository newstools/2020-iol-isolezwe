“IMassmart Group ithole ukuthi kunezitolo ezingenzi kahle,” isho kanje esitatimendeni. Izitolo ezingaphansi kweMassmart kubalwa uGame, Makro, Builder’s Warehouse, Cambridge Food, Dion-Wired, Jumbo noCBW. Lokhu kudilizwa kwabasebenzi kuzothinta zonke lezi zitolo. NgoJulayi 2017, iMassmart Holdings, amasheya ayo ehla ngaphezu kuka-17% kwiJSE. Kubikwe ukuthi kulindeleke ukuba balahlekelwe imali ephakathi kukaR395 noR425 million. Ngonyaka odlule balahlekelwa uR95 million. Ngo-2019 kwabikwa ukuthi iMassmart yehlelwe inzuzo ngo-52%, kwinzuzo kaR318.9 million. Ukuba ntekenteke kwemali yase-Afrika uma kuqhathaniswa namaye amazwe kwenza balahlekelwe yinzuzo yakwamanye amazwe enguR157.1 million uma kuqhathaniswa nemali enguR23.4 million eyinzuzo abayenza ngonyaka odlule.