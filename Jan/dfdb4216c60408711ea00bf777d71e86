Sekungunyaka wesi-18 lolu hlelo lwaqala kanti nonyaka luzoba seZinkwazi, KwaZulu-Natal kusuka ngoMashi 23 kuya ku 28. AbakwaBoxer bathi zingu-50 kuphela izikhala ezikhona kwabafuna ukuba yingxenye yalo. Osebenza kwezokukhangisa nezokuxhumana esitolo kwaBoxer, uMnuz Jason McCall, uthe lolu hlelo lwenzelwe labo bafundi abasebenza ngokuzikhandla nabaphokophelele ukwakha ikusasa eliqhakazile. “Abafundi bazothola ithuba lokwabelana ngezingxoxo ezakhayo nabaholi embonini, kwakheke nobungani ngesikhathi abaholi emikhakheni ehlukene befundisa ngamakhono ahlukene,” kusho uMcCall. Ongumqondisi ophikweni lwezikukhangisa kwaBoxer, uMnuz Andrew Mills uthe: “Siyaziqhenya ngokuba yingxenye yokukhula nokuthuthukiswa kwesizukulwane sabaholi baseMzansi bakusasa. “Uma uke waba yingxenye yalolu hlelo oluhlabahlosile, okufunde khona uzokwazi impilo yakho yonke,” kusho uMills. Uthe umfundi ofisa ukungenela kumele alande ifomu lokungenela esitolo kwaBoxer noma angene kwi- website yakwa-Boxer ethi www.boxer.co.za abhale indatshana enamagama angu-500 nalapho ezobe echaza khona ukuthi kungani kumele abe yingxenye yalolu hlelo? Ukungenela kuvalwa ngenyanga ezayo ngomhla ka-20. Ifomu eligcwalisiwe kuthiwa lingahanjiswa kunoma yisiphi isitolo sakwaBoxer noma lithunyelwe nge-email ethi: digital@boxer.co.za. Abenemibuzo bayanxuswa ukuthi baxhumane nezimenenja kulezi zitolo.