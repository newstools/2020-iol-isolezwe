UPhindile Mthembu (17), Lungiswa Cele (17), Bongumusa Mkhungo, no-Amahle Mathe (17). Bonke bathole o-distinction abayisikhombisa kwiMaths, Physical Science, English, isiZulu, Accounting, Life Orientation neLife Sciences. Bonke bayokwenza izifundo zobudokotela ngaphandle kuka-Amahle oyokwenza izifundo zeSayensi. Bonke bababaza iqhaza likathishomkhulu nabanye othisha abebengabanike thuba kufundwa nangempelasonto. UPhindile uthe bebehlangene beyimbumba. “Kufuneka ukusebenzisana uma ufuna ukuphasa, ungachithi isikhathi. “Thina sinothisha abasebenzayo ngempela abangalali yingakho silapha namuhla,’’ kusho uMthembu. Uthe uphumelele kunzima. Unina akasebenzi noyise ubambile nje okungatheni etohweni. Uthe isimo sasekhaya siyamgqugquzela kakhulu. Uthe kubo bahlala emzini onamakamelo amabili. Bonke bazoqhuba izifundo zabo e-UKZN. Omunye umfundi, uBongumusa, obejabule kuthi akandize, uthe bavele bazinikela nje ukuthi bashade nezincwadi zabo bahlukane nokuganga. “Uma uzobhala * -matric asikho isikhathi sokudlala kufanele ungalokhu uhlehlisa uthi uzobuye ufunde uvilapha. Kufanele uhlale ezincwadini uhlanganyele nabanye,” kusho uBongumusa. Ubonge othisha babo abebebabambe ngesandla indlela yonke kuze kufike ekugcineni. Bane sebebonke abafundi baseMenzi abashaye into ecokeme - amantombazabe amathathu nomfana. Ngesikhathi ithimba lifika bekuyinjabulo yodwa esikoleni kukhona nabazali abebejabulele ukuphumelela kwezingane zabo. Uthishomkhulu, uNksz Muntu Ntombela, uthe kuyamjabulisa ukuvuna izithelo ezinhle zokusebenza kanzima. “Besiphusha nabo bonke othisha, hhayi abafundisa * -matric kuphela kodwa besibambisene. Silindele ukuthi lenyuke kakhulu izinga lokuphasa kulo nyaka,’’ kusho uthishanhloko. 