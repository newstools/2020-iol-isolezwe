Okhulumela amaphoyisa KwaZulu-Natal, uColonel Thembeka Mbele, uthe emuva kokwakhiwa kwethimba eliyisipesheli elibunjelwe ukuthungatha iziboshwa ezeqile, sinye esisabuyiselwe ezikhindini, yize bekunemibiko ebithi zimbili eseziboshiwe. Uthe kusolwa ukuthi iziboshwa zeqe emuva kokuthi iveni yamaphoyisa ime erobhothini elikuBram Fischer nomgwaqo uSoldiers enkabeni yedolobha iTheku. “Iphoyisa lizwe umsindo ngemuva evenini, okuthe uma libheka isibuko salo esiphakathi labona iziboshwa zigxumela phansi. Liqhubekile laqonda esiteshini samaphoyisa lapho kufike kwabonwa khona ukuthi iziboshwa ezingu-15 zigqekeze ingidi yesicabha seveni zeqa,” kusho uColonel Mbele. Uthe iziboshwa ezeqile bezisalinde ukuqulwa kwamacala azo. Uthe amacala okweqa avulwe esiteshini samaphoyisa eThekwini.