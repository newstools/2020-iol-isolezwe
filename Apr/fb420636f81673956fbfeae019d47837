UNGQONGQOSHE wezeMfundo ePhakemeÂ ezeSayensi nobuChwepheshe kuleli, uDkt Blade Nzimande uthi abafundi bezifundo zezempilo abenza unyaka wokugcina kuphela abazobuyela emakilasini ngaphansi kwesigaba sesine sokuvalwa kwezwe. UNzimande uveze lokhu ngoLwesine ntambama ngesikhathi ekhuluma nabezindaba ngezinhlelo zokuvulwa kwezikhungo zemfundo ePhakame lapho aveze khona ukuthi izitshudeni zisazohlala emakhaya ukuqinisekisa ukuphepha kwazo. "Izitshudeni ezizobuyela ekilasini ngezenza unyaka wokugcina ezifundweni zezempilo ngoba ezinye zazo zingalekelela empini yeCovid-19 uma zidingeka. Zizobuyela esikoleni ngaphansi kwemigomo eqinile ezoqinisekisa ukuphepha kwazo nabasebenzi," kusho uNzimande. UNzimande uthe okwamanje abazi ukuthi igciwane lizohamba nini ngakho ngeke baxhamazele babuyisele izitshudeni ezikoleni njengamanje. Uthe bahlela ukuthi uqhubeke unyaka wokufunda kusukela ngoJuni 1. "Ngokohlelo lukazwelonke lwezemfundo, zonke izikhungo zezemfundo ephakeme kumele ziqinisekise ukuthi abafundi bayazithola izifundo zabo ngendlela efanele ngisho ngabe bakuphi kuze kube kuyabuyelwa emakilasini," kusho uNzimande. UNzimande uthe umnyango ususemaphethelweni ezingxoxo zokuthengela izitshudeni ama-laptop azoxhumeka kwi-internet. "Kulokhu bengifisa ukunxusa izitshudeni ukuthi zibhalise izinombolo zazo ezifanele ezikhungweni zezemfundo ukuze sizokwazi ukuphothula udaba lwe-data ezofakelwa izitshudeni ukuze kuhlomule zonke izitshudeni," kusho uNzimande othe uMnyango uxoxisana nezinkampani zokuxhumana ngokungenelela banikeze izitshudeni idata yamahhala. UNzimande uthe ngaphambi kokucanga ngokuvula izitshudeni, kumele kubekwe izinhlelo ezizoqinisekisa ukuphepha kwezitshudeni futhi kumele kwenzeke ngokuhambisana nezigaba zokuvulwa kwezwe. UNgqongqoshe uphinde waveza ukuthi izitshudeni ezithola uxhaso lweNational Student Financial Aid Scheme (NSFAS) UNzimande uthe sekuphinde kwabekwa imali yokuqeqesha abasebenzi bezempilo abawu-18 000 abazojoyina empini yeCovid-19. Uthe laba basebenzi bazoqeqeshelwa emakhaya ngohlelo lwa-online.