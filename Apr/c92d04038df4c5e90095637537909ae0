INKAMPANI ephehla ugesi eNingizimu Afrika, i-Eskom, isiqinisekise abantu bakuleli ukuthi kungaze kushaye uJulayi unganqanyulwa ugesi kuleli ngenxa yokudingeka kukagesi njengoba kubhekwene negciwane iCovid-19. NgoMsombuluko abakwa-Eskom bathe ukuvalwa kwezwe yikho okonge ugesi kuleli njengoba kuphoqe ukuvalwa kwamabhizinisi asebenzisa ugesi omningi okubalwa kuwo izimayini nezinkampani zomkhiqizo. Ngesikhathi ememezela ukuvalwa kwezwe ngenyanga edlule, uMengameli Cyril Ramaphosa waveza ukuthi izimayini ezikhiqizela i-Eskom amalahle zizoqhubeka zisebenze, kwavalwa ezikhiqiza igolide, idayimani, ne-iron. Ngaphandle kwezimayini, ukumiswa kwezitimela, ezidla ugesi omningi, kanye nezitolo ezidayisa ukudla okusheshayo nakho kunomthelela ekongekeni kukagesi kuleli. Ngemuva kwezinsukwana kuqalile ukuvalwa kwezwe, i-Eskom yamemezela ukuthi kwehlile ukusetshenziswa kukagesi kuleli. Ngemuva kwesimemezelo sikaRamaphosa sokwelula isikhathi sikathaqa ngamasonto amabili, oNgqongqoshe abayingxenye yomkhandlu obhekelele ukulwa neCovid-19 kuleli bathambisa eminye imithetho kathaqa njengokuvunyelwa kwezimayini ukuthi zibuyele emsebenzini. Okhulumela i-Eskom, uMnuz Sikonathi Mantshantsha, uthe ukuvulwa kwamanye amabhizinisi ngeke kuwuthikameze ugesi kakhulu. Uthe basebenzise isikhathi sikathaqa ukulungisa izinkinga eziphuthumayo nokunye kwingqalasizinda yakwa-Eskom. Ithe abasebenzi bayo emphakathini bazobe bephethe amaphemithi abagunyazayo ukusebenza futhi bazobe bephethe nomazisi. Eskom advises community members that all Eskom employees & contractors working during #LockdownSA period have been issued with identifying permits and a letter from Eskom with a contact number for verification. The employee must possess his/her ID. Guard against bogus officers pic.twitter.com/9qprOki5rn I-Eskom ezinkundleni zokuxhumana iphinde yakhumbuza abantu ukuthi babike ngezinkinga zikagesi ezikhona, noma ngabantu abantshontsha izintambo zikagesi kanye nabawuxhume ngokungemthetho. Eskom is appealing to the public to report illegal connections, electricity theft, tampering, cable theft and vandalism of infrastructure by contacting the Eskom Toll-Free Crime Hotline 0800112722. Callers may remain anonymous. Read https://t.co/0aErb4bgpG via IOL News pic.twitter.com/HhaExReBTD