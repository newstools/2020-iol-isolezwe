Umsolwa oneminyaka engu-26 uzibophise yena ngesikhathi ebuyela endaweni yesigameko esezothenga uphethroli. Okhulumela amaphoyisa KwaZulu-Natal, u-Brigadier Jay Naicker, uthe umsolwa uboshelwe icala lokubamba inkunzi. Ngokusho kwesitatimende esithunyelwe kwabezindaba ngoLwesibili ngo-23:45, umsolwa wafica umsebenzi wasegaraji wamkhomba ngesibhamu efuna imali. Wathatha imali wabaleka ngemoto endaweni yesigameko. Umsolwa kuthiwa waphinde wabuyela egaraji esehamba ngezinyawo eshintshe nezimpahla zakhe. Amaphoyisa ayesasebenza endaweni yesigameko, umsebenzi wasegaraji wambona watshela amaphoyisa. “Umsolwa wayezothenga uphethroli egaraji, waboshwa amaphoyisa. Kulandelelwe kwayiwa lapho ehlala khona kwaficwa imoto ayehamba ngayo ebamba inkunzi ipakile egcekeni lakwakhe. Kwatholwa okuthiwa obekwenziwe kwaba sengathi isibhamu nemali. Umsolwa oneminyaka engu-26 uzobhekana necala lokweba. Utoke esiteshini sase-Bayview. Uzovela enkantolo yase-Chatsworth maduze,” kusho uNaicker. Umkhuzi wamaphoyisa KwaZulu-Natal, * -Lieutenant General Khombinkosi Jula, uthe kuzobhekwa ukuthi umsolwa akaze athinteke yini kwamanye amacala. “Ngiyajabula ngoba umsolwa uboshwe esanda kwenza icala. Kuzobhekwa ukuthi akaze athinteke yini kwamanye amacala okubamba inkunzi eBayview nasezindaweni eziseduze,” kusho uJula. Amaphoyisa athumele umyalezo oqinile wokuthi nabanye abenza ubugebengu ngalesi sikhathi ngeke abayeke, azobabopha. 