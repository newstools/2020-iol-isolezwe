Lokhu kushiwo ngusomnotho, uMnuz Mike Schussler, ekhuluma izolo esithangamini se-Institute for Race Relations ngomthelela womgonqo kwezomnotho. USchussler uthe isikweletu sikahulumeni esiphezulu singalindeleka ukuthi sifinyelele ku-74.7% we-GDP ngoMashi 2021. Kodwa uhulumeni angabheka ezinye izindlela njengokuboleka * -USD 1 billion kwi-International Monetary Fund noma ayifune kubaxhasi baphesheya. Imisebenzi ewu-2 million izolahleka bese * -48-50% noma abantu abawu-10.4 million bazithole bengasasebenzi. Abantu abangase balahlekelwe wumsebenzi kakhulu abasebenzi emafemini, abacwala izinwele, nalabo abasebenza ezindaweni zokudla. Uthe izintatheli nabameli bangaqhubeka basebenzele emakhaya. “Abashayeli bamaloli nabashaya izisefo basengozini yokulahlekelwa wumholo. Bazolamba.” Uthe * -18% wabantu ubhekene nendlala wathi lokhu kuzobabeka engozini yokuthola izifo okubalwa kuzo isifo sofuba ne-malaria. USchussler uthe uhulumeni kumele alalele osomabhizinisi ukuze kuvuleleke umnotho.