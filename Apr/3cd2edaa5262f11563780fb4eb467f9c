Kuthiwa indoda eneminyaka engu-48 igxumele emfuleni uMvoti obudla izindwani ithi iyosiza lowesifazane kanti izohlangabezana nobunzima, yaminza ngoMsombuluko. Okhulumela amaphoyisa KwaZulu-Natal, uCaptain Nqobile Gwala, uthe kuvulwe idokodo ngokufa komuntu eliphenywa amaphoyisa aKwaDukuza. Uthe ithimba lamaphoyisa elitakulayo ligcine lisitholile isidumbu sikamufi. “Owesifazane ukwazile ukufinyelela osebeni lomfula, waphuma,” kusho uCaptain Gwala. Abezimo eziphuthumayo bakwa-IPSS Medical Rescue nabo bebeyingxenye yethimba labatakuli. Bazulazule cishe usuku lonke kulo mfula ngesikebhe, belekelelwa nayinja ehogela umkhondo. Iqulu labantu, liphule umthetho wokuvalwa kwezwe ovimbela abantu ukuthi bahlangane, lama osebeni lomfula libukela ngesikhathi abatshuzi bethungatha isidumbu sikamufi. Sitholwe ngamaphoyisa ngawo uMsombuluko ntambama isidumbu sale ndoda.