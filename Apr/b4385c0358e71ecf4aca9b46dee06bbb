KULINDELEKE ukuthi axegise imithetho yokuvalwa kwezwe ukuze abantu baphindele emsebenzini uMengameli  Cyril Ramaphosa uma esethula inkulumo yakhe eyethulela isizwe namhlanje ebusuku. Usho kanje ungoti kwezomnotho uSolwazi Bonke Dumisa ephawula ngokungase kushiwo uRamaphosa. Uthe akaboni kukuningi okuthinta imali azokumemezela njengoba ekubeke kwacaca ngoLwesibili enkulumeni yakhe ukuthi uzimisele ukuxegisa imithetho yokuvalwa kwezwe kancane kancane. "Okubalulekile namhlanje ukuthi amemezele ukuthi abantu ababuyele emsebenzini. Ukuhlaliswa kwabantu emakhaya esikhathi eside ngeke kusilungise isimo somnotho ovele ungamile kahle," kusho uDumisa. Uthe ucabanga ukuthi okunye okuthinta udaba lwemali, uRamaphosa uzokumemezela ngokuhamba kwezinsuku kodwa okunye kube kuqhubeka okuzosimamisa umnotho wezwe. Kuzokhumbuleka ukuthi ngoLwesibili phakathi kwezinto uRamaphosa azimemezelile, uR500billion ozosiza ekutakuleni inhlalo yomphakathi wakuleli nokufukula umnotho wezwe. Umhlaziyi wezepolitiki uSolwazi somadoda Fikeni, uthe kulindeleke ukuthi uRamaphosa axegise imithetho ethile, ngoba vele ukuvezile ngoLwesibili ukuthi ukuvulwa kwezwe, ngeke kwenzeke ngesikhathi esisodwa ngoba lokho kungadala ukungalawuleki kokulwa negciwane lecorona. “Osekubalulekile manje ukuthi abantu bame ngomumo ukuze kube yilowo nalowo acabange ukuthi yena yiliphi iqhaza azolibamba ekufukulweni komnotho wezwe lakhe,” kusho uFikeni. #COVID19 | PRESIDENT RAMAPHOSA ENGAGES AFRICAN BUSINESS LEADERS President @CyrilRamaphosa chaired a virtual meeting of business leaders on the continent earlier today to discuss the continental impact of COVID -19 pandemic and the response to this challenge.  #AfricaResponds pic.twitter.com/jy32I3C92D