SESINYUKELE ku-2 506 isibalo sabantu abahaqwe yigciwane iCovid-19 eNengizimu Afrika kanti sekushone abanye abantu abayisikhombisa osekubeke isibalo sababulawe yileli gciwane ku-34. Lezi zindaba zimenyezelwe ngungqongqoshe wezeMpilo kuleli uMnuz Zweli Mkhize ngoLwesithathu ntambama lapho aveze khona ukuthi sekuhlolwe abantu abawu-90 515. UMkhize echaza uthe okwenze izibalo zabashonile zande ukuthi kukhona iziguli ebezingeniswe ezibhedlela ngenxa yezinye izifo kodwa ekuhambeni kwesikhathi kwatholakala ukuthi banayo iCorona. “Ngendumalo sifisa ukubika ukushona kwabanye abantu abayisikhombisa. Abayisithupha kubona abaKwaZulu-Natal, oyedwa owase-Gauteng. Sifisa ukudlulisa amazwi enduduzo emndenini yabashonile. Ngaphezu kwalokho sifisa ukubonga abasebenzi bezeMpilo abasebenza ngokuzimisela ngalesi sikhathi,” kusho uMkhize. Uthe benza konke ukulwisana naleligciwane nokulinqanda kodwa ufisa ukuxwayisa abantu ukuthi kusazoba nzima ngenxa yesikhathi sasebusika.“Kusazoba nzima kakhulu njengoba kuzoba ubusika, abantu kumele baqikelele ukuthi bahlale befudumele,”  kusho uMkhize. Ngokwesitatimende soMnyango wezeMpilo kulaba abashonile, eKZN kushone obesifazane abaneminyaka engu-71, 86, 73, 79. Abesilisa abaneminyaka engu-79, no-91. E-Gauteng kushone owesilisa oneminyaka engu-50.  Media Release: The total number of tests conducted is 90 515 pic.twitter.com/eGzlr4jew6  Ngeledlule uRamaphosa welule isikhathi sikathaqa ngamasonto amabili wabonga nabantu bakuleli ngokuthobela imithetho  ebekiwe esikhathini esinzima esibhekene nezwe. Khonamanjalo, izinkunzi zamaqembu aseSoweto i-Orlando Pirates neKaizer Chiefs ngoLwesithathu zimemezele umnikelo wazo empini neCovid-19. Lawa maqembu anikele ngezinsiza zabasebenzi basezibhedlela. UMkhize ubonge lawa maqembu ngomnikelo wathi bazokwenza konke ukuqinisekisa ukuphepha kwabasebenzi basezibhedlela. NHLS CEO Dr Chetty inspecting the #COVID19 Personal Protective Equipment donated by South Africa’s largest football teams, @KaizerChiefs and @orlandopirates The consignment includes, gloves, masks, goggles, shoe protectors amongst others. pic.twitter.com/Xjw2gpmkYP We would like to thank @KaizerChiefs and @orlandopirates for their contribution. We will do all in our power to protect our frontline workers.#FlattenTheCurve#COVID19#StayHomeSA #StaySafe pic.twitter.com/6IoUoIqr9f