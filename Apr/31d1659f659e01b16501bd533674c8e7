UNGQONGQOSHE wezeMpilo kuleli, uDkt Zweli Mkhize uthi basazoqhubeka bacele usizo lwezempilo emazweni angaphandle kulandela ukufika kwabasebenzi bezempilo abawu-217 baseCuba kuleli ngoMsombuluko abazolekelela empini yeCovid-19. Laba basebenzi bafike kuleli ngendiza yeSAA esikhumulweni sezindiza iWaterkloof Air Force Base ePitoli. Bamukelwe abaholi bakuhulumeni, abaholi beSouth African National Defense Force (SANDF) kanye nenxusa laseCuba eNingizimu Afrika. Bazohlaliswa bodwa amasonto amabili ukuqinisekisa ukuthi akekho kubo onegciwane iCovid-19.  Cuban Health Specialists arrive in South Africa to support efforts to curb the spread of COVID-19. pic.twitter.com/jxPVIHI0VJ The group consists of the following;• experts in the fields of epidemiology, biostatistics, and public health;• family physicians • healthcare technology• experts to provide technical assistance working with local experts. pic.twitter.com/mRr2100qxo  NgoMsombuluko uMkhize ekhuluma emhlanganweni we-video nekomidi lezempilo ezenhlalakahle ePhalamende, uthe basazocela usizo kwabanye odokotela bangaphandle. "Akumele kube yinkinga ukuthola odokotela abaqeqeshwe emazweni angaphandle ukuthi bazosebenza kuleli noma bazovolontiya uma kunezikhala, uma bebhalisiwe eNingizimu Afrika," kusho uMkhize. #Covid_19 Statistics in South Africa as at 26 April 2020. pic.twitter.com/BtFIPqqfqq