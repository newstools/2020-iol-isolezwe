USEGCINE eziphendulile izikhalo zabaningi uMengameli Cyril Ramaphosa ememezela isamba sikaR500 billion sokulwa nomonakalo odalwa yiCovid-19 emnothweni wakuleli. URamaphosa uthe le mali izosetshenziselwa ukuxhasa abantu emphakathini ngezindlela ezihlukene njengoba leli gciwane seliphuce abaningi isinkwa ngenxa yokuvalwa kwezwe okusazoqhubeka kuze kuphela inyanga. URamaphosa uthe lesi samba semali sihlanganiswe ngokuhlanganyela kwe-Unemployment Insurance Fund (UIF), World Bank, International Monetary Fund (IMF) neBrics Bank. Uthe uR20 billion wale mali uzothunyelwa komasipala ukuqinisekisa ukuthi abantu bayawathola amanzi, ama-sanitizer, ukudla, kanye nezindawo zokuhlala. URamaphosa uphinde wamemezela impesheni yeCoronavirus yezinyanga eziyisithupha. Ngale mpesheni uhulumeni uzothayisela uR300 kwabahola imali yesondlo sezingane ngoMeyi, bese behola eyengezwe ngoR500 kusukela ngoJuni. Abahola enye impesheni bazohala imali egcwaliselwe ngoR250 kusukela ngenyanga ezayo. URamaphosa uphinde wamemezela ukuthi nabantu abangasebenzi babaliwe kulesi sabelo mali njengoba bezohola uR350 ngenyanga. URamaphosa uthe iSASSA izosebenzisa ubuchwepheshe obusha ukuqinisekisa ukuthi kuyafinyelela ebantwini ukudla abathunyelwa kona. President #Ramaphosa: In addition, a special Covid-19 Social Relief of Distress grant of R350 a month for the next 6 months will be paid to individuals who are currently unemployed and do not receive any other form of social grant or UIF payment. President #Ramaphosa: The Dept of Social Development will issue the requirements needed to access & apply for this funding. We have recognised that the food distribution capacity of government is not adequate to meet the huge need that has arisen since the start of the epidemic. President #Ramaphosa: We are deeply disturbed by reports of unscrupulous people abusing the distribution of food and other assistance for corrupt ends. We will not hesitate to ensure that those involved in such activities face the full might of the law.  Ngaphandle kokuxhaswa kwabahlwempu uRamaphosa uphinde wamemezela ukuthi babeke eceleni uR100 billion wokumelana nokuhlaka kwemisebenzi ngenxa yeCovid-1,Â  ingxenye yawo uzosetshenziselwa ukwakha amathuba omsebenzi. UMengameli noma engamemezelanga isikhathi sokuvulwa kwezwe, uthe bazoqale bathambise imithetho kathaqa kancane kancane ngaphambi kokuthi livulwe ngokuphelele. 