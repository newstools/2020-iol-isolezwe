NgoMgqibelo abebezovula amacala kulesi siteshi bebejikiswa. “Igumbi lokuvula amacala belivaliwe kuthiwe sizosizwa egumbini eliwumahamba nendlwana, asigoduke sibuye sibuye. Kuthiwe amagumbi ajwayelekile avalwe ngoba kukhona okutholakale ukuthi une-Coronavirus khona esiteshini,” kusho umthombo okhulume neSolezwe. UBrigadier Jay Naicker, okhulumela amaphoyisa KwaZulu-Natal, uvumile ukuthi amagumbi ajwayelekile okusetshenzelwa kuwo avaliwe okwesikhashana wathi kodwa ukusebenza kwesiteshi akuphazamisekile ngoba amaphoyisa asebenzela egumbini elingumahamba nendlwana. “Abasebenza emahhovisi bebengekho ngempelasonto bephumule emakhaya ngoba bekuyimpelasonto. Namhlanje (izolo) babuyile, ukusebenza kwamaphoyisa akukakaze kuphazamiseke, amaphoyisa abekhona esebenzela ehhovisi elingumahamba nendlwana, njengamanje amagumbi ajwayelekile asefuthiwe ukubulala amagciwane,” kusho yena.