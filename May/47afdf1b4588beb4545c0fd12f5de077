Iphinde isebenzisane nehhovisi likaMengameli, uMnuz Cyril Ramaphosa, nenhlangano iNYDA ekwakheni iPresidential Youth Advisory Board (Yibsa), ezosiza ezinkingeni ezibhekene nosomabhizinisi abancane uma befuna uxhaso. UMnuz Landile Mkhize, ongusihlalo weYibsa KwaZulu-Natal, uthe osomabhizinisi abafisa ukuba yingxenye yale nhlangano kumele amabhizinisi abo abhaliswe noma babe sohlelweni lokubhalisa. UMkhize uthe basezinhlelweni noMnyango wezeMfundo esifundazweni ukuze bakwazi ukuvakashela ezikoleni beyokhuluma nabafundi abanezifiso zokuqala amabhizinisi. “Sizimisile ukubasiza sibabhalisele amabhazinisi abo, siphinde sibafundise ukuthi osamabhizinisi abaqotho benza kanjani ukuthi amabhizinis abo ahlezi emile. Siyinhlangano ekhula ngokushesha, sixoxile namalungu ethu ngodaba lokufukula amabhizinisi amancane, khona ezothola amathuba. Sinawo umhlangano omkhulu obizwa nge-Entrepreneurs Legoktla okuyinhlanganisela yabo bonke osomabhizinisi abangaphansi kwethu, lapho sisuke sicubungula ngenqubukela phambili yenhlangano, sihlele ukuthi onyakeni olandelayo sizosebenza kanjani,” kusho uMkhize. Uphethe ngokuthi bazimisele ukusetshenziswa njengomlomo wosomabhizinisi abasebancane ezweni lonke futhi bazimisele ukusebenzisana nohulumeni nezinkampani ezizimele ekufukuleni umnotho wakuleli. Le nhlangano inamalungu angu-33 esigungwini esiphezulu, abe yisithupha ebhodini lesifundazwe.