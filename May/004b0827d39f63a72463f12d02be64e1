SESINYUKELE ku-10 652 isibalo sabantu osekuqinisekisiwe ukuthi bahaqwe yigciwane iCovid-19 kanti leli gciwane selithathe izimpilo zabantu abawu-206 kuleli. Lokhu kuqinisekiswe uNgqongqoshe wezeMpilo uDkt Zweli Mkhize ngoMsombuluko oveze ukuthi sebebalelwa ku-356 067 abantu asebehlolelwe iCorona kuleli. Nakuba isibalo sabantu abahaqekile sinyuke ngo-637, isibalo sabasindille sesinyukele ku-4 357. Kwabawu-12 abashone kamuva, abawu-8 abaseWestern Cape, ababili abase-Eastern Cape, oyedwa owaKwaZulu-Natal nomunye waseNorth West ongowokuqala ukubulawa yileli gciwane kulesi sifundazwe.  A total of 356 067 #COVID19 tests have been conducted, the total number of confirmed #COVID19 cases are 10652, the total number of deaths is 206 and recoveries are 4357. pic.twitter.com/2b66iHezuu  UMkhize ngempelasonto uzwakalalise ukukhathazeka nge-Eastern Cape neWestern Cape njengoba ezinsukwini ezimbalwa ezidlule u-80% wezibalo zabantu abahaqekile kamuva zivela kulezi zifundazwe. Namhlanje kuvele ukuthi kwabangu-637 okutholwe ukuthi baneCorona muva nje, abawu-453 kubo ngabase-Western Cape kanti abawu-138 abase-Eastern Cape.  