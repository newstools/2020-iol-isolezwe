Uthe amaphoyisa ophiko loGu Cluster, ePort Shepstone, alwa nodlame emphakathini nezinye izinhlaka ezilwa nobugebengu baphuthume edolobheni eMzinto, emuva kokuthola imibiko yokuthi kukhona abebeqola amakhadi abantu. Uthe amaphoyisa ajahe abasolwa emgwaqweni onguthelawayeka uN2 aze abababopha ngasePort Shepstone. Emotweni kutholakale amadoda amane abe eseboshwa ngokushesha. Amaphoyisa athole amakhadi ayisishiyagalombili asebhange, imali namaselula. Kuthiwa abasolwa abakwazanga ukuchaza ukuthi lezi zinto abatholwe nazo ngezobani. UNaicker uthe imoto ebihamba abasolwa ithathiwe ukuze amaphoyisa aqhubeke nophenyo. Uthe omunye wabasolwa nezinye izinto ezitholwe kubasolwa zikhonjiwe ngomunye umgilwa oqolwe eMzinto. Abasolwa babekwe icala lokutholakala nezimpahla okusolwa ukuthi zebiwe. Bazovela enkantolo namhlanje.