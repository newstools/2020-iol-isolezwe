U-Olwethu Khumalo (16) wase-Aquadene umndeni wakhe selokhu wagcina ukumbona ngoMeyi 5. Kusukela ngalelo langa akazange esabonakala noma abuyele ekhaya. Umndeni ukuvezile ukuthi unezihlobo eGoli nokuyilapho uke wacabangela ukuthi ukhona. Zifonelwa izihlobo ziveze ukuthi nakhona ubengakaze afike. Okhulumela amaphoyisa KwaZulu-Natal uCaptain Nqobile Gwala usiqinisekisile isigameko sokulahleka kuka-Olwethu. UCaptain Gwala uthe kuvulwe icala lokuduka komuntu kanti liphenywa  uphiko lwamaphoyisa aphenya ngodlame lwemindeni, ukuvikelwa kwezingane namacala okunukubezwa ngokocansi. “Sicela abangaba nolwazi nemininingwane engasiza ophenyweni bathinte amaphoyisa ngokushesha,” kusho uCaptain Gwala. Abantu abangaba nolwazi bangathinta uConstable Mchunu ku-082 555 4209 naku-035 901 9600  noma inombolo yecrime stop * - 08600 10111.