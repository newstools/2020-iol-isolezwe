UNGQONGQOSHE wezeMpilo kuleli uDkt Zweli Mkhize uthi basola ukuyaluza kwabantu phakathi kwezifundazwe iWestern Cape ne-Eastern Cape ngezibalo zakamuva ezingenayo ngabantu abathaleleke ngeCovid-19 kulezi zindawo. UMnyango wezeMpilo ngoLwesibili uveze ukuthi sebewu-11 350 abantu bakuleli abahaqwe yiCovid-19. Leli gciwane selibulale abantu abawu-206 eNingizimu Afrika kanti selihaqe abantu abangaphezulu kuka-4 million emhlabeni. Kubantu abathelelekile, babalelwa ku-6 105 eWestern Cape kanti abawu-484 kubo basezibalweni zakamuva. U-53% wabantu abahaqwe yiCorona kuleli ngabaseWestern Cape. E- Eastern Cape ngakolunye uhlangothi ezibalweni zakamuva babalelwa ku-148 abathelelekile osekubeke isibalo ku-1 504. #COVID19 Statistics in SA as at 12 May 2020 pic.twitter.com/hqVjVNhQyw As of today, the total number of confirmed #COVID19 cases in South Africa is 11 350. pic.twitter.com/PIZcr2rZYy  IGauteng isalandela ngemuva kweWestern Cape ngesibalo esiphezulu sabantu abathelelekile njengoba bewu-2 014. KwaZulu-Natal bawu-1 394 abahaqekile. UMnyango uveze ukuthi sebengaphezulu kuka-369 000 abantu asebehlolelwe iCovid-19 kuleli. 