UMPHAKATHI waseHambanathi, Othongathi, uvuke umbhejezane maqede wangqongqisa ngomlilo indawo yokulala iMagagula Lodge okukholakala ukuthi iyona okwakushayelwa kuyo umfundi kaGrade 12, uBobo Andile Mbuthu. Kukholakala ukuthi izinsalela zesidumbu salo mfana yizona ezitholakale zintanta emfuleni osendaweni kuleli sonto.   Nakuba kunjalo kodwa ebebesondelene nalo mfana bathi uBobo bekungelona isela.    Kuboshwe abasolwa abayisithupha okusalindelwe bevele phambi kwenkantolo ngesonto elizayo. Lesi sigameko sithinte abantu abaningi baseNingizimu Afrika okubalwa kubo noRami Chuene obenguGracious Mabuza kwiThe Queen, uSomizi Mhlongo noThuthuka Mthembu futhi sekusungulwe ku-Twitter i#JusticeForBobo ngenhloso yokubona kwenzeka ubulungiswa ngokubulawa kukaBobo (16) obengumfundi kaGrade 12 eNkosibomvu High, Othongathi kulo nyaka.