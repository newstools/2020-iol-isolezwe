USHIYE angalazi ngokusebenzela uhulumeni uNgqogqoshe weziMali kuleli, uMnuz Tito Mboweni. Ebhala ekhasini lakhe kuTwitter (@tito_mboweni) uNgqongqoshe uzwakalise ukungenami ngokusebenzela uhulumeni eveza ukuthi uzizwa engakhululekile. "Esikhathini esingengakanani bengiwumuntu okhululekile, ngingabanjiwe yipolitiki. Ngase ngavuma, ngazikhethela mina ukubuyela kuhulumeni. Tjooo! Ukhululekile ungakhululekile, kumele ulandele isinqumo seningi/somkhandlu! kwesinye isikhathi kufana nokugwinya itshe!" kubalisa uMboweni. Uqhuba wathi ujwayele ukuzibuza ukuthi yini ubuciko bezopolitiki, aziphendule athi: "ngukuthatha indlela ebheke ekuzuzeni amandla nendlela yokuwagcina lawo mandla, uhole abantu ngendlela eqotho ngaphandle kwenkohlakalo." "Kungani abantu befuna amandla ngempela? Kungani? Akukhokheli kahle, awubongwa futhi kuwumsebenzi okuhlukumezayo!"  Not so long ago, I was a free man, no political constraints. Then I agreed, voluntarily to join Government. Tjoooo! Free but not free!! You have to obey the majority/collective decisions! Sometimes it feels like swallowing a rock!ðŸ˜³ I have often asked myself the question: What is the art of politics? The Path to Power and how to stay in Power! And lead your People correctly. Corruption free. Why do people want to be in Power, actually? Why? Itâ€™s a poorly paying, thankless and abusive job!!  Ephendula imibuzo yekomidi lezimali nezomnotho ephalamende ngelendlule, uMboweni uthe wehluleka ukunqoba inkulumo mpikiswano ngokudayiswa kukagwayi notshwala ngaphansi kwesigaba sesine sokuvalwa kwezwe. "Bengingasithandi isinqumo sokuvalwa kokudayiswa kukagwayi notshwala kodwa ngahluleka kuleyo nkulumo ngakho ngakhetha ukulandela isinqumo. Ngiyazi ngilahlekelwa yimali ekubeni ngingaphansi kwengcindezi yokuthi ngikhiphe imali kodwa akusenani yisinqumo sekhabhinethi lesi futhi kumele ngisilandele uma ngifuna ukuba yingxenye yayo. Uma ungakwazi ukulandela kumele uhambe," kusho uMboweni ngaleso sikhathi. Namanje isasematheni indaba yokuvalwa kokudayiswa kukagwayi kuleli kwazise umengameli Cyril Ramaphosa wayesememezele ukuthi uzodayiswa ngaphansi kwesigaba 4 sokuvalwa kwezwe. Ezinsukwini ezimbalwa ngemuva kwalesi simemezelo, uNgqongqoshe wezokuBusa ngokuBambisana nabaHoli boMdabu uDkt Nkosazana Dlamini-Zuma wamemezela ukuthi uhulumeni usesihoxisile lesi sinqumo ngemuva kwezikhalo kubantu emphakathini. Ngokwemiyalelo yeWorld Health Organisation ugwayi ungaba nomthelela ekusabalaleni ngesivinini kweCovid-19.