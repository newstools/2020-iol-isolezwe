SESINYUKELE ku-7 220 isibalo sabantu osekuqinisekisiwe ukuthi banegciwane iCovid-19 kuleli. Lokhu kumenyezelwe uNgqongqoshe wezeMpilo uDkt Zweli Mkhize ngoMsombuluko ebusuku lapho aveze khona nokuthi kushone abanye abantu abayisikhombisa, osekubeke isibalo sababulawe yileli gciwane ku-138 eNingizimu Afrika. "Sijabule nokho ukuveza ukuthi ngokwezibalo zikaMeyi 2 isibalo sabantu asebesindile kuleli sinyukele ku-2 746. As at today the number of confirmed #Covid_19 cases are 7220, the total number of deaths is 138 and the recoveries have risen to 2746 (as at 02 May) pic.twitter.com/6dZYT3gIP0  UMkhize uveze ukuthi sekuhlolwe abantu abawu-257 541 kuleli, kanti abawu-11 794 kulabo bahlolwe kumahora awu-24 edlule. Ngemuva kwesimemezelo sezigidigidi zamarandi ezinikezwe wuMnyango wezeMpilo ukuqasha abasebenzi bezempilo ngokunjalo nokuthenga izinsiza zabo njengoba kuliwa neCovid-19, uMkhize uyalele odokotela abangaqashiwe ukuthi baxhumane noMnyango wezeMpilo esifundazweni abahlala kuso. #MinisterMkhizeSpeaksHealth Minister Dr Zweli Mkhize says doctors who have not been placed yet must contact their province. pic.twitter.com/AI8LRmWmcu