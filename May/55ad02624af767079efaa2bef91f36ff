“Odokotela baseCuba bazoqala maduze ukulekelela e-Eastern Cape naseWestern Cape.” Uthe akumele kukhathaze abantu ukuthi bazosebenza kanjani e-Eastern Cape njengoba kungenzeka ukuthi abanye abakwazi nokukhuluma izilimi zakuleli. Uveze ukuthi okubalulekile wukuthi bazosiza, wafanekisa ngodokotela bakuleli abaqeqeshwa eCuba nabo bengazazi izilimi zakhona. Uthe sebeyisigidi abahlolelwe iCovid-19 e-Eastern Cape kanti bangaphezu kuka-8 million asebehlolwe kuzwelonke.. Khonamanjalo, sebengu-10 652 abahaqekile kuzwelonke. Sekushone abangu-206 okubalwa abangu-12 abashone muva nje. UMkhize uthe bangu-4 357 asebeluleme kuzwelonke. Kwabangu-12 abashonile, abayisishiyagalombili abaseWC, oyedwa KwaZulu-Natal oyedwa e-EC noyedwa eNorth West. I-Western Cape isahamba phambili ngabahaqekile asebengu-5 621, kulandele iGauteng ngo-1 971 kanti iKZN inabangu-1 372. Kulindeleke ukuthi uMengameli Cyril Ramaphosa aye eWestern Cape nase-Eastern Cape kuleli sonto.