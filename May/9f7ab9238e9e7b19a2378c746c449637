SELIQALILE ukukhombisa ukubhebhetheka ngesivinini esiphezulu igciwane iCovid-19 kuleli njengoba isibalo sabantu osekuqinisekisiwe ukuthi bahaqekile sinyukele ku-16 433 ngoMsombuluko ebusuku. Lesi sibalo sinyuke ngo-918 uma siqhathaniswa naleso esimenyezelwe wuMnyango wezeMpilo ngeSonto. UNgqongqoshe wezeMpilo kuzwelonke uDkt Zweli Mkhize uthe iCovid-19 ibulale abanye abantu abawu-22 kuleli osekubeke isibalo sabashonile ku-286. Isifundazwe uMkhize azwakalise ukukhathazeka ngaso, iWestern Cape esisahamba phambili ngabantu abathelelekile njengoba sebewu-10 035. Omakhelwane bayo i-Eastern Cape banesibalo esikhuphuka ngokushesha njengoba sebebalelwa ku-2 052 abantu abahaqekile kuso. Lesi sifundazwe silandela ngemuva iGauteng enabantu abawu- 2 343 abahaqekile bese kuba yiKwaZulu-Natal ngabantu abawu-1 567. Okuzothokozelwa abaningi ngukuthi nesibalo sabantu abasindayo kwiCovid-19 sisaqhubeka nokunyuka njengoba sekusinde abawu-7 298 kuleli. As of today, the total number of confirmed #COVID19 cases in South Africa is 16 433, the total number of deaths is 286 and recoveries have risen to 7298. pic.twitter.com/CUU7kwkrJo #COVID19SouthAfrica Statistics as at 18 May 2020 pic.twitter.com/MKr3Sk1k74