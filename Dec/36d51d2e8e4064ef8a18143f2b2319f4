ZILINGANISELWA  ku-700 izingane eThekwini ezicela imali emigwaqweni nokuvele ukuthi zithola imali elinganiselwa kuR2 million ngenyanga. Njengoba kunomkhankaso wezinsuku eziwu-16 wokulwa nokuhlukunyezwa kwabesifazane nezingane, emhlabeni jikelele izolo bekuwuSuku lwamaLungelo Abantu emhlabeni jikelele. Uphenyo olwenziwe yi-IOL (Independent Online),  esesibayeni esisodwa neSolezwe ihlangene nenkampani engenzi inzuzo yaseThekwini, luveze ukuthi izingane ziyasetshenziswa ngabazali nabantu abahlala nazo. Kuthiwa abazali batshelekisa ngezingane zabo kwabacelayo. Izingane ezincane, okubalwa nezingane ezizelwe, zisetshenziswa ukwenza amaqhinga okucela. Lokhu kunomthelela wokuthi kushushumbiswe abantu, izidakamizwa nokuhlukumezeka ngokocansi. Amaphoyisa acele noma ngubani ongaba nolwazi ukuba awanikeze ulwazi olungaholela ekuboshweni kwabenza lokhu. “Sicela abanolwazi ukuba bathinte amaphoyisa ukuze uphiko oluphenya amacala emindeni, ukuvikelwa kwezingane nathinta ucansi luphenye,” kusho uCaptain Nqobile Gwala. UGail Elson okhulumela inhlangano engenzi inzuzo eThekwini, i-I Care, esebenza ukuba zisuswe emgwaqweni, uthe kuyakhula ukusetshenziswa kwezingane ukuze zicele emgwaqweni, futhi kuyinto esuke ihlelwe kahle. “EThekwini kuphela nje kunezingane eziningi ezisetshenziswayo. Impela le nto iyaqhubeka futhi iyahlelwa kahle nje. Kunamaqembu ahleliwe asebenza ezindaweni ezehlukene anomphathi ababika kuye,” kusho u-Elson. Uthe izingane zihlukanisiwe ngamaqoqo. *Kukhona abathola imali ngokucela. *Abathola imali ngezidakamizwa. *Abathola imali ngokocansi. “Ziyanda kakhulu izingane ezicelayo ngesikhathi sikaKhisimusi. Laba abenza lo msebenzi basuke befuna ukuthola imali ezivakashini,” kusho u-Elson. Uthe abacelayo bathola imali ephakathi kuka-R70 kuya kuR100 ngosuku. Kuthiwa imali eningi yayo inikezwa abaphathi babo. Ngezinye izinsuku kuba nguR150 noma R250. Uma kungamaholidi kungaze kufike kuR700 ngosuku imali abayitholayo ngosuku. Ngokubala uR100 ngosuku, kucela izingane eziwu-700, kuveze ukuthi cishe benza uR2 million ngenyanga abaphethe lo msebenzi. U-Elson uthe isikhathi esiningi uma ingane isineminyaka ewu-18, kuthiwa kayenzi inzuzo, kuthiwa kokunye iyaxoshwa nalapho ihlala khona. “Uma ingane isineminyaka ewu-18 abazali noma abagada yona ababe besathola lutho ngayo. Kuba nzima ukuyisebenzisela ukucela. Okubuhlungu kakhulu wukuthi izingane kumele zibe nekusasa eliqhakazile. Bayaziphoqa ukuba ziye emgwaqweni, kumele zizifundele ukuthi kuphilwa kanjani,” kusho u-Elson. Ngesikhathi i- Independent Media yenza uphenyo, ithole ukuthi ezinye izingane zilethwa edolobheni zisuswa kwenye indawo. Zinikezwa indawo ezizosebenza kuyo, zishaywe, zihlukunyezwe ngokomoya, nangokocansi. Omunye umgilwa oneminyaka engu-14 ubudala okhulume ne-IOL  nguSipho (igama akulona elakhe langempela). USipho akanayo indawo yokuhlala, abazali bakhe bashona esemncane. Wasala nobabekazi wakhe. Walethwa eThekwini eminyakeni emithathu edlule, eneminyaka ewu-11 esuka eHambanathi. Wathathwa ngowesilisa owakhokhela ubabekazi imali. Uthe wasebenza eThekwini ecela. Wathi esebuyela eHambanathi sekudlule unyaka ahamba, wafica ubabekazi wakhe esahamba. Kwamphoqa ukuba aqhubeke ahlale emgwaqweni ecela. Uthe wamshiya umqashi wakhe ngoba emhlukumeza. Uthe ubesecela phakathi kwaseBeachfront nakuSandile Thusi Road (Argyle Road). “Ngangijwayele ukwenza uR70 ngosuku kodwa nganginikeza umphathi wami yonke le mali. Uma ngingamnikezi ngangibanjwa inkunzi. Kwesinye isikhathi kakumele ngilale nabantu, bakhokhele umphathi wami. Wayenginika uR10 noma uR20. Ngangithenga ukudla noma i-glue,” kusho uSipho. Uthe ubene-cardboard lokulala kuphela ne-glue yokubhema. Ngokusho komphenyi ozimele uMnuz Vis Munien, udaba lukaSipho kaluhlukile kakhulu kunabanye abacelayo. “Ukungaveli kwale nto kwiTV akusho ukuthi yinto engenzeki. Ngokubona kulo msebenzi lokhu kuyenzeka kuyo yonke indawo. Cishe zingu-700 izingane ezithintekayo,” kusho uMunien. Uthe isikhathi esiningi bahehwa ngabantu abasuke bethi bayabasiza ngoba bebona behlupheka kanti badlala ngabo. Umasipala uthe ubungazi ngodaba lokusetshenziswa kwabacelayo. “Besingazi ukuthi kunale nto eyenzekayo kuleli dolobha. Akuvumelekile ukucela endaweni yomphakathi. Ngakho akukho emthethweni ukuba khona kwabantu abacelayo kuleli dolobha,” kusho uMnuz Msawakhe Mayisela okhulumela umasipala. UMnyango wezokuThuthukiswa koMphakathi KwaZulu-Natal nawo uthe ubungazi ngalokhu wathi uzophenya. Okhulumela umnyango uMnuz Mhlabunzima Memela uthe: “Lokhu kuhlukumeza ilungelo lezingane. Sicela onolwazi ukuba asithinte  noma abike esiteshini samaphoyisa esiseduze.” Uthe wamshiya umqashi wakhe ngoba emhlukumeza. Uthe ubesecela phakathi kwaseBeachfront nakuSandile Thusi Road (Argyle Road). “Ngangijwayele ukwenza uR70 ngosuku kodwa nganginikeza umphathi wami yonke le mali. Uma ngingamnikezi ngangibanjwa inkunzi. Kwesinye isikhathi kwakumele ngilale nabantu, bakhokhele umphathi wami. Wayenginika uR10 noma uR20. Ngangithenga ukudla noma i-glue,” kusho uSipho. Uthe ubene-cardboard lokulala kuphela ne-glue yokubhema. Ngokusho komphenyi ozimele uMnuz Vis Munien, udaba lukaSipho aluhlukile kakhulu kunabanye abacelayo. “Ngoba nje lento ayiveli kwiTV akusho ukuthi yinto engenzeki. Ngokubona kulo msebenzi lokhu kuyenzeka kuyo yonke indawo. Cishe zingu-700 izingane ezithintekayo,” kusho uMunien. Uthe isikhathi esiningi bahehwa ngabantu abasuke bethi bayabasiza ngoba bebona behlupheka kanti badlala ngabo. Umasipala uthe ubungazi ngodaba lokusetshenziswa kwabacelayo. “Besingazi ukuthi kunale nto eyenzekayo kuleli dolobha. Akuvumelekile ukucela endaweni yomphakathi. Ngakho akukho emthethweni ukuba khona kwabantu abacelayo kuleli dolobha,” kusho uMnuz Msawakhe Mayisela okhulumela umasipala. UMnyango wezokuThuthukiswa koMphakathi KwaZulu-Natal, uthe ubungazi ngalokhu wathi uzophenya. Okhulumela umnyango uMnuz Mhlabunzima Memela uthe: “Lokhu kuhlukumeza ilungelo lezingane. Sicela onolwazi ukuba asithinte  noma isiteshi samaphoyisa esiseduze.” 