OWAYENGUMQEQESHI we-Orlando Pirates uMilutin “Micho” Sredojevic (51), oseqeqesha iZambia, udedelwe ngebheyili kaR10 000 enkantolo yeMantshi eNew Brigton, e-Eastern Cape ecaleni lokunukubeza ngokocansi. UMicho kuthiwa uzinikele esiteshini samaphoyisa namhlanje ekuseni. Usolwa ngokunukubeza ngokocansi owesifazane oneminyaka ewu-39 ngoMsombuluko kumaCosafa Games abebanjelwe ePort Elizabeth. Okhulumela uphiko lwezokushushisa (NPA)  e-Eastern Cape u-Anelisa Ngcakani uveze ukuthi uMicho usolwa ngokumpansa izinqa lo wesifazane. “Owesifazane wayemulethela icoffee eWolfson Stadium ngesikhathi embuza ukuthi uyawufuna yini ushukela. Kuthiwa uSredojevic waphendula wathi akawudingi ushukela esiphuzweni sakhe wathi udinga olunye uhlobo lukashukela, esho ekhomba isitho sakhe sangasese,” kusho unNgcakani esitatimendeni. Lo wesifazane kuthiwa wabikela umphhathi wakhe owaxwayisa uMicho ukuthi angaphinde akwenze lokhu akwenzile. “Ngokuhamba kosuku, lo wesifazane waphinde wahambisa icoffee endaweni efanayo, nokuyilapho uSredojevic amthinta khona ezinqeni.” UMicho uzobuyela enkantolo ngoFebhruwari 25 ngonyaka ozayo. Igama likaMich aliqali ukuvela ezindabeni ezifana nalezi. Ngonyaka odlule ngemuva kokushiya kwi-Orlando Pirates kwavela ukuthi wayebhekene necala lokunukubeza ngokocansi owesifazane osebenza ehhotela.