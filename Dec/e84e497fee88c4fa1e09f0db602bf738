KUVELA ukuthi ubulawe yiCovid-19 uNkk Oltha Selepe (65) (GeeSixFive) ozakhele udumo kubathandi bomculo kuleli ngengoma ethi Obani Lababantu ayikhiphe ngenyanga edlule. Umndeni kaG65 uqinisekise izindaba zokudlula kwakhe emhlabeni esitatimendeni esithunyelwe abezindaba ngoLwesithathu ekuseni. “UNkk Selepe ushonele eThekwini namhlanje lapho abezivalele khona endlini egadwe umndeni kulandela ukuthola ukuthi uneCovid-19 ngoMsombuluko,” kusho umndeni esitatimendeni. My beloved aunt, MumNcane who many of you know as #GeeSixFive is no more. She displayed leadership throughout her life, was the epitome of fearlessness & inspired many with her single #ObaniLababantu. Mthiya, Shandu kaNdaba, Sontshikazi. #RIPGeeSixFive pic.twitter.com/NAOHlWlsIp  Umndeni uthe uG65 ushiye emhlabeni izingane zakhe ezintathu, udadewabo, kanye nabashana nabazukulu abaningi. Ngaphandle kokucula uNkk Selepe owashiywa ngumyeni wakhe ngo-1990, ubematasa nezifundo zakhe zePhD kwi-Higher Education abelindele ukuziphothula ngo-2022. Ngo-2018 uphothule iMaster’s Degree eneminyaka ewu-63. Umndeni wakhe uthe uthando lwakhe lomculo lwaqala ngesikhathi efundela ukuba uthisha. UG65 ubesanda kuthatha umhlalaphansi ngoMashi walo nyaka lapho ebekade eyimeneja yesikhungo, iNorthdale TVET College. Ubeke wafundisa naseLondon, eNgilandi, kusukela ngo-2000 kuya ku-2005. Isitatimende esiphelele: