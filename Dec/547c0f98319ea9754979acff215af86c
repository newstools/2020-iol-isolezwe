ITHEKU lisahamba phambili ngezibalo zabahaqwe yiCovid-19 KwaZulu-Natal njengoba kuvele ukuthi bawu-1 625 abaphethwe yilesi sifo eThekwini. Kwezinye izifunda izibalo zabahaqwe yiCovid-19 zimi kanje, Ilembe 133, uMgungundlovu 103, Ugu 242  eHarry Gwala wu-42. UNdunankulu waKwaZulu-Natal uMnuz Sihle Zikalala uthe bakhathazekile ngokunyuka kwezibalo zabatheleleka ngeCovid-19 kwazise isivuvu sesibili  siza ngamandla. “ITheku lisahamba phambili ngokwezibalo ngenxa yobukhulu balo. Siyacela abantu balandele imigomo yokuphepha yeCovid-19. Sithole ukuthi abakuthandi ukugqoka izifonyo ikakhulukazi uma bedle amanzi amponjwana. Asithi sijabula sibe sihlenga impilo yethu neyabantu abasondelene nathi,” kusho uZikalala. Uveze ukuthi bawu 111 abantu abashonile ngesonto lika 51 kuqale ukubalwa kwabahaqekile, kunabawu 68 abebeshone ngesonto lika-50. Bawu-22 abashonele emakhaya ngenxa yeCovid-19. Bawu 7 891 abasebenzi bezempilo okutholwe ukuthi baneCovid-19, abawu 91 bashonile ngenxa yalesi sifo. UNgqongqoshe wezeMpilo KwaZulu-Natal uNkk Nomagugu Simelane-Zulu ucele abantu ukuthi basheshe bayohlolwa iCovid-19 uma benezimpawu zalesi sifo. “Isivuvu sesibili seCovid-19 asiqondakali ukuthi sisebenza kanjani, siyacela abantu basheshe bayohlowla uma benezimpawu zalesi sifo. Imiphumela iyashesha ukuphuma kuthatha amahora awu-72 uma uhlolwe elaboratory kahulumeni. Sinayo imibhede eyanele yokulalisa abantu. Siwenze wonke amalungiselelo,” kusho uNkk Simelane-Zulu. Udonse abantu ngendlebe wathi bangayihambeli imicimbi anabantu abaningi abale kuyo imingcwabo, amasonto neminye. Ubuye wadlulisa amazwi enduduzo emindenini yezindela eziyisikhombisa zasigodlo i-Asisi, ePort Shepstone ezidlule emhlabeni ngenxa yeCovid-19. Kusolakala ukuthi zigule emuva komcimbi obuwenziwe emasontweni adlule. Kuthiwa eziwu-14 zisesimeni esibucayi esibhedlela. USister Dominica Mkhize ophethe izindela zase-Asisi uthe bakhathazekile ngokwenzekile kodwa ave zwu-14 izindela zabo ezilele esibhedlela kwazise ezinye ezakwezinye izindawo. UZikalala ucele abefundisi ukuthi balandele imithetho yeCovid-19 ngoba kwenye inkonzo ebihanjelwe abantu abawu-2 000 KwaSizabantu, eMzinyathi kuvela ukuthi kunabawu-48 abatholwe beneCovid-19. Uthe zizolulwa izinkontileka zabasebenzi bezempilo abebethathwe ngesivuvu sokuqala seCovid-19 ukuze basize manje njengoba sekuqale isivuvu sesibili. ITHEKU lisahamba phambili ngezibalo zabahaqwe yiCovid-19 KwaZulu-Natal njengoba kuvele ukuthi bawu-1 625 abaphethwe yilesi sifo eThekwini. Kwezinye izifunda izibalo zabahaqwe yiCovid-19 zimi kanje, Ilembe 133, uMgungundlovu 103, Ugu 242  eHarry Gwala wu-42. UNdunankulu waKwaZulu-Natal uMnuz Sihle Zikalala uthe bakhathazekile ngokunyuka kwezibalo zabatheleleka ngeCovid-19 kwazise isivuvu sesibili  siza ngamandla. “ITheku lisahamba phambili ngokwezibalo ngenxa yobukhulu balo. Siyacela abantu balandele imigomo yokuphepha yeCovid-19. Sithole ukuthi abakuthandi ukugqoka izifonyo ikakhulukazi uma bedle amanzi amponjwana. Asithi sijabula sibe sihlenga impilo yethu neyabantu abasondelene nathi,” kusho uZikalala. Uveze ukuthi bawu 111 abantu abashonile ngesonto lika 51 kuqale ukubalwa kwabahaqekile, kunabawu 68 abebeshone ngesonto lika-50. Bawu-22 abashonele emakhaya ngenxa yeCovid-19. Bawu 7 891 abasebenzi bezempilo okutholwe ukuthi baneCovid-19, abawu 91 bashonile ngenxa yalesi sifo. UNgqongqoshe wezeMpilo KwaZulu-Natal uNkk Nomagugu Simelane-Zulu ucele abantu ukuthi basheshe bayohlolwa iCovid-19 uma benezimpawu zalesi sifo. “Isivuvu sesibili seCovid-19 asiqondakali ukuthi sisebenza kanjani, siyacela abantu basheshe bayohlowla uma benezimpawu zalesi sifo. Imiphumela iyashesha ukuphuma kuthatha amahora awu-72 uma uhlolwe elaboratory kahulumeni. Sinayo imibhede eyanele yokulalisa abantu. Siwenze wonke amalungiselelo,” kusho uNkk Simelane-Zulu. Udonse abantu ngendlebe wathi bangayihambeli imicimbi anabantu abaningi abale kuyo imingcwabo, amasonto neminye. Ubuye wadlulisa amazwi enduduzo emindenini yezindela eziyisikhombisa zasigodlo i-Asisi, ePort Shepstone ezidlule emhlabeni ngenxa yeCovid-19. Kusolakala ukuthi zigule emuva komcimbi obuwenziwe emasontweni adlule. Kuthiwa eziwu-14 zisesimeni esibucayi esibhedlela. USister Dominica Mkhize ophethe izindela zase-Asisi uthe bakhathazekile ngokwenzekile kodwa ave zwu-14 izindela zabo ezilele esibhedlela kwazise ezinye ezakwezinye izindawo. UZikalala ucele abefundisi ukuthi balandele imithetho yeCovid-19 ngoba kwenye inkonzo ebihanjelwe abantu abawu-2 000 KwaSizabantu, eMzinyathi kuvela ukuthi kunabawu-48 abatholwe beneCovid-19. Uthe zizolulwa izinkontileka zabasebenzi bezempilo abebethathwe ngesivuvu sokuqala seCovid-19 ukuze basize manje njengoba sekuqale isivuvu sesibili. 