Kuthiwa ngo-Ephreli 18, 2018, intombazane eneminyaka engu 14 yaseMacakeni Reserve, eNgwelezane, yaphuma endlini iya kowasha umfaniswano wayo wesikole emnyango emuva kokubuya esikoleni. Okhulumela amaphoyisa KwaZulu-Natal, uColonel Thembela Mbele, uthe emuva kwemizuzwana, unina wale ntombazane wafika ezoyibheka. “Unina wabe eseyibheka egcekeni kanti uzozwa kukhona okhalela phezulu kwenye indlu ehlala iziqashi zakhe. Waya kobheka wafike washaqeka uma efica isiqashi esineminyaka engu-50 sidlwengula indodakazi yakhe,” kusho uColonel Mbele.