ABAMELI balowo owayengumengameli wakuleli, uMnuz Jacob Zuma, sebeyichithile imibiko yokuthi uzohambela inkulumo yesizwe ezobe yethulwa ngumengameli Cyril Ramaphosa ngoLwesine ePhalamende. Esitatimendeni esithunyelwe ngoLwesithathu, abameli baZuma baveze ukuthi ngeke aphumelele ngenxa yokuxinwa ukugula. “Njenga bameli baZuma, sisiqaphile isimemezelo okuthiwa senziwe yiPhalamende lakuleli, lapho kuvele khona ukuthi obengumengameli Jacob Zuma uzohambela inkulumo yesizwe ngo-13 Februwari 2020. Asazi iphalamende likuthathelaphi lokho ngoba akulona iqiniso,” kusho isitatimende. In confirming list of former Presidents who have confirmed attendance of #SONA, an earlier tweet erroneously included Former President Jacob Zuma. The confirmation was premature; an accurate update will be given later today. The error is regretted. https://t.co/hCjPtzVFNZ Iphalamende ngoLwesithathu ekuseni emakhasini ezokuxhumana limemezele ukuthi uZuma uzobe eyingxenye yenkulumo yesizwe kaRamphosa njengoba engakaze abayingxenye yalenkulumo ngaphambilini. “Imiyalelo yethu ayikashintshi, uZuma usathola usizo lwezempilo ngaphandle kwaseNingizimu Afrika, yingakho ezobe engekho kwinkulumo yesizwe,’’ kusho bona. Bekuzobe kungokuqala uZuma ehambela inkulumo yesizwe kaRamaphosa kulandela ukuphuthwa ngeka-2018. Nangonyaka ophelile akabonakalanga nangokhalo kuzo zombili izinkulo zesizwe ezethulwa uRamaphosa. Kuzokhumbuleka futhi ukuthi uZuma wayengekho ngesikhathi kugcotshwa uRamaposa njengo mengameli wezwe ngemuva kokunqoba ukhetho lukazwelonke. 