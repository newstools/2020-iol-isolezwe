UNGQONGQOSHE weziMali kuleli uMnuz Tito Mboweni namhlanje umemezele ukuthi izonyuka imali yempesheni. UMboweni ngoLwesibili wethule isabelo mali ePhalamende lapho adingide khona amacebo oMnyango weziMali okukhulisa umnotho nokudala amathuba omsebenzi kuleli. Phakathi kwezinguquko ezimenyezelwe nguMboweni, ukunyuka kwemali yezibonelelo kuleli okubalwa kuzo impesheni yabadala, impesheni yamasosha, eyeqolo kanye nesibonelelo sezintandane. “Siwumphakathi onakekelayo, siwuhulumeni onakekelayp. Bangaphezulu kuka-18 million abantu abaphila ngezibonelelo zikahulumeni, abanye baphila ngazo,” kusho uMboweni. - Impesheni yabadala nabakhubazekile izonyuka ngo-R80 ibe nguR1860 ngenyanga - Impesheni yamasosha nayo inyuke ngoR80 kanti isizoba nguR1880 ngenyanga - Isibonelelo sezintandane sinyuka ngoR40, sesinguR1040 ngenyanga - Eyeqolo yona inyuka ngoR20 okuyikhuphulela kuR445 ngenyanga UMboweni uthe ukushintsha indlela okuhanjiswa ngayo izibonelelo zikahulumeni kwakha imali elinganiselwa kuR1 billion ngonyaka. 