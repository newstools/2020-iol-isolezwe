KULINDELEKE ukuthi kube nozinzo ngonyaka ozayo e-Eskom kanti lokho akusho ukuthi ukunqanyulwa kukagesi kuzophela kodwa kusazoqhubeka. Lokhu kuvezwe yisikhulu esiphezulu e-Eskom, uMnuz Jan Oberholzer, othe ushintsho abazoba nalo luzoqala ukusebenza ebusika ngonyaka ozayo. I-Eskom inxuse abantu ukuthi besebenzise ugesi ngokucophelela ukuze bagweme ukunqanyulwa kwawo. Izolo * -Oberholzer ubekhuluma ngokusebenza kwenkampani nezinhlelo zayo zokwakwa ingqalasizinda. “Kuze kube kuba nozinzo ukunqanyulwa kukagesi kusazoqhubeka, ngifisa ukugcizelela lokho okwamanje. Kuze kuba silungisa izinto, sisenengcindezi yokunqamula ugesi,” kusho * -Oberholzer. Uthe basebenza kanzima ukuqinisekisa ukuthi iyalungiswa ingqalasizinda e-Eskom. U-Oberholzer uthe bazoqhubeka nokusebenza kanzima kwisiphehlimandla saseMedupi neKusile ukuze kube nogesi owenele otholwa ngabantu. Esinye isikhulu uMnuz André de Ruyter, sithe bazobathathela izinyathelo ezinzima omasipala ababakweleta uR31 billion.