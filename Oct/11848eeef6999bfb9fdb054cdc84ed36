OWESILISA oneminyaka engu-30 uzovela namhlanje enkantolo yaseMgungundlovu ngecala lokushushumbisa uphondo lukabhejane olungabiza uR1.2 million. Lo wesilisa uboshwe wuphiko lwamaphoyisa iFlying Squad nolwezinja eMgungundlovu, abeqaphe isimo emgwaqweni u-Orthmann kuthelawayeka uN3, ngoLwesihlanu. Okhulumela amaphoyisa KwaZulu-Natal uCaptain Nqobile Gwala, uthe ngesikhathi amaphoyisa ematasa nomsebenzi wawo abone iBMW emnyama ebihamba umsolwa babe sebeyimisa. “Imoto imisiwe yabe isiseshwa, kutholakale uphondo lukabhejane olungaba u-1.2kg esikalini. Lolu phondo lungadayiswa uR1.2 million. Umsolwa oneminyaka engu-30 ube eseboshwa, kwathathwa nemoto yakhe.  Uzovela enkantolo yaseMgungundllovu kusasa (namhlanje),” kusho uCapt Gwala. Amaphoyisa anxuse ukuba uma kukhona umphakathi okwaziyo ngokuntshontshwa nokudayiswa kwezimpondo zobhejane ukuba uwabikele. 