Mbali Khanyile UZINIKELE emaphoyiseni umlisa osolwa ngokubulala uMnuz Mlungisi Mbewana oshone emasontweni amabili edlule edutshulwa endaweni yobumnandi eSpringfield, eThekwini. Lo mlisa obesekusabalele izithombe zakhe ezinkundleni zokuxhumana nokubikwa ukuthi nguye owadubula uMbewana, kuthiwa uzinikele izolo esiteshini samaphoyisa eSydenham. Okhulumela amaphoyisa KwaZulu-Natal, uBrigadier Jay Naicker, uthe: “Kulindeleke ukuthi umsolwa avele enkantolo ngo-Okthoba 8 mayena necala lokubulala.” Umsolwa okubikwa ukuthi uyimpunyela , kuthiwa wadubula umufi eduze kwemoto yakhe eselungisela ukugoduka emuva kokuvalwa kwendawo ayeyozijabulisa kuyo. Kusukela ngesonto eledlule sekusungulwe umkhankaso othi #JusticeforMlooh, abantu bathi kumele kuboshwe umsolwa owabulala uMbewana kubuka abantu. UMbewana ufihlwe ngempelasonto.