IZINSIZA zokuzivikela ezinikelelwe uMnyango wezeMfundo zizosiza ekutheni uma kunomfundi ofika esikoleni engenaso isifonyo angabuyiselwa ekhaya. UNgqongqoshe wezeMfundo KwaZulu- Natal, uMnuz Kwazi Mshengu, izolo uthe izimpahla zezokuzivikela ezinikelwe yiNorthSafetyZA zingabiza uR1 million. Uthe uMnyango wezeMfundo esifundazweni ungaphansi kwengcindezi yokuthi uthenge izinsiza zokuzivikela zezikole nokuthi lezi zinsiza zihlale ziyisibalo esenele ezikoleni. Uthe umnikelo wale nkampani ekhiqiza izimpahla zokuzivikela uzoba wusizo olukhulu. Usho kanjena uMshengu, ngenyanga edlule kunomfundi waseBulwer ofunda uGrade7 owaphindiselwa ekhaya ngoba engasifakile isifonyo, wadlwengulwa esendleleni ebuyela ekhaya.