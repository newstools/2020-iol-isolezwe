SIZOKHISHWA kusasa isinqumo sesicelo sebheyili somfundisi Shepherd Bushiri nenkosikazi yakhe uMary nabanye abathathu ababekwe icala nabo. Babhekene necala lokukhwabanisa, elokweba nelokushushumbisa imali engaphezu kuka-R100 million. Izolo bebevele enkantolo yasePitoli kodwa icala lahlesiselwa ikusasa ukuze kuphume isinqumo sesicelo sebheyili. Umbuso ubusalokhu umile ekuthini uBushini nowakwakhe kungenzeka babalekele icala, bahambe bangabe besabuya. Izithandani zitokile ngesikhathi zisalinde isinqumo sebheyili. Abalandeli bakaBushiri bebengaphandle kwenkantolo izolo bephethe izingqwembe befuna ukuba adedelwe nenkosikazi yakhe. Selokhu aboshwa amalungu ebandla ayafika enkantolo ezomeseka, afike acule bese eyakhuleka. Ngokusho kwabo bathi umfundisi wabo umsulwa. UBushiri unamanye amacala awahamba enkantolo ahlobene nakho ukukhwatshaniswa kwemali. Ungumfundisi ebandleni i-Enlightened Christian Gathering.