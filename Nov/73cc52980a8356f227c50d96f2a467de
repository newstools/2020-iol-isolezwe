IPHINDE yachithwa imizamo kamfundisi Timothy Omotoso yokuba adedelwe ngebheyili, njengoba iNkantolo eNkulu yasePort Elizabethi ichithe ukudluliswa kwesicelo sakhe sokudedelwa ngebheyili. U-Omotoso ubhekene namacala angaphezu kuka-100 okubalwa awokudlwengula nokuhlukumeza ngokocansi. Lo mfundisi waseNigeria, sekukathathu ezama ukudedelwa ngebheyili kodwa inkantolo imchitha. Waboshwa ngo-2017, ezama ukubaleka kuleli. Uboshwe nabesifazane ababili, inkantolo eyabanika ibheyili. NgoLwesithathu, ijaji Phillip Zilwa lithe asikho isizathu esibambekayo sokuba adedelwe ngebheyili u-Omotoso.