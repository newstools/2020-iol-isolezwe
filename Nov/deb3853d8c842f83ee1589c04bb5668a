AMAPHOYISA athole izimoto zokwebiwa ezintathu ngesikhathi enomkhankaso wezinsuku ezintathu wokulwa nobugebengu eMgungundlovu. Okhulumela amaphoyisa KwaZulu-Natal uColonel Thembeka Mbele, uthe lo mkhankaso obuwenziwe amaphoyisa asePlessislaer ku-Alexander Road, nabophiko lwezimoto ezebiwe, iMounted Unit nePietermaritzburg Highway Patrol uqale ngoLwesine ezintatha waphothulwa ngeSonto ezintatha. Lezi zimoto kuthiwa zitholwe emzini othile okwaKwaMncane e-Elandskop, kwaboshwa  osolwa ngokuthinteka ekwebiweni kwazo. “Izimoto ezimbili kutholwe ukuthi zazithathwe ngesikhathi kubanjwa inkunzi indawo yebhizinisi ePlessislaer ngenyanga edlule. Imoto yesithathu ithathiwe ukuze kuphenywe kabanzi ngayo emvua kokuthi injini yayo kutholakale ukuthi ike yathintwa. “Kuboshwe owesilisa oneminyaka engu-54 ngecala lokutholwa nempahla eyebiwe. Lo msolwa uvele enkantolo yeMantshi eMgungundlovu izolo.”