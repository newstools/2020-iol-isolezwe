MBALI KHANYILE ABENYUVESI yaKwaZulu-Natal (UKZN) bathembisa ukweseka izitshudeni eziwu-19 okutholakale ukuthi zihaqwe yigciwane iCorona ngoLwesihlanu olwedlule. Umqondisi wezokuxhumana enyuvesi, uNksz Normah Zondo,  uthe ziwu-200 izitshudeni ezihlala ngaphakathi ezihaqwe yigciwane ezitholakale emuva kokuhlolwa eHoward College. ongumqondisi wezokuxhumana kule nyuvesi,ongumqondisi wezokuxhumana kule nyuvesi,khona.isibalo sezitshudeni ezihaqwe yileli gciwane  siphume kwabangu- 200  abahlala ngaphakathi kulesi sikhungo nabebehlolelwa iCorona ongumqondisi wezokuxhumana kule nyuvesi,. Uthe izitshudeni okutholwe ukuthi zihaqekile  zizoxhunyaniswa noMnyango wezeMpilo KwaZulu-Natal ozozilekelela. “Kuyasidumaza lokhu ngoba senza konke okusemandleni ukuqinisekisa ukuthi izitshudeni ziphephile. Kuyijoka lethu ukuqinisekisa ukuthi wonke umuntu okulesi sikhungo uyaqikelela. Ithimba lenyuvesi nabezempilo limatasa nezinhlelo zokubhekana nalesi simo,” kusho uNksz Zondo. Eqhuba uthe njengoba besalokhu beqhubeke njalo nokushumayeza izwi lokuphepha nokuxwayisa izitshudeni nabasebenzi ngegciwane  bazoqinisekisa ukuthi onogada babo bayabalekelela ekwehliseni isibalo sabavakashela  inyuvesi sikhungo,  ngosizo lonogada abazolawula isimo sesibalo sabantu abangena esikhungweni. “Inyuvesi izobuye ilekelelwe ngabasebenzi bezempilo abazobheka isimo baphinde baqhube umkhankaso wokuqwashisa izitshudeni ezihlala ngaphakathi ngegciwane. Inhlanzeko ngenye yezinto esiyishumayezayo kwizitshudeni,” kuphetha uNksz Zondo.