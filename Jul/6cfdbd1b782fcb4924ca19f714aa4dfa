Uthe kwamanye amazwe bakwenzile lokhu kwabasiza. Ubale iMelbourne e-Australia no-Israel njengezinye izindawo ezikwenzile lokhu kwaphumelela. Uthe eMelbourne, ezindaweni zomtakabani ziphenduke izidleke zaleli gciwane. Nokho leli lisu abanye bakholwa ukuthi lingase lingasisebenzeli lesi sifundazwe. Okwenza ukuthi abantu babe manqika ngalesi sinqumo sokubuyelisa lesi sifundazwe emithethweni kathaqa eqinile, wukuthi kungase kube nomthelela ongemuhle nasemnothweni ovele ushayekile. â€œUkubuyiswa kwemithetho eqinile ibuye iyekwe, kungasiza futhi kunabo ubuhle,"kusho uDkt Sean Muller, ofundisa enyuvesi yaseGoli izifundo ze-Economics. Uthe inkinga ngeGauteng wukuthi isona sifundazwe esithwele kakhulu umnotho wakuleli, okusho ukuthi uma kuphinde kubuyiswa eminye imithetho kathaqa, kuningi okuzokonakala emnothweni. Ungoti kwezomnotho uLumkile Mondi akakholwa ukuthi izobuyswa imithetho kathaqa eqinile. "Angiboni ukuthi singabuyela esigabeni sesihlanu. Lesi sigaba uhulumeni wayeqonde ukuthi azilungiselele ngaso ukubhekana kangcono naleli gciwane uma seliza mawala, elungisa izibhedlela nezinto zokuzivikela nokunye,"kusho lo ngoti wezomnotho. 