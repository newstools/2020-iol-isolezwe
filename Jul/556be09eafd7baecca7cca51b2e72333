Amaphoyisa aseNorth West athungatha osolwa ngokubulala uthisha obeneminyaka ewu-25 otholwe eseshonile emzini wakhe. Isidumbu sikaKhumontle Mokgosi, oqale ukusebenza ngonyaka odlule,uthollwe endlini yakhe yokulala eMagong Village eMogwase siboshwe izandla nezinyawo. Okhulumela amaphoyisa kulesi sifundazwe, uBrigadier Sabata Mokgwaaboe uthe othisha ababefundisa nomufi babe nokukhathazeka uma bebona engafiki eikoleni njengenjwayelo. UMokgwaabone uthe amalungu omkhandlu olawula isikole nomakhelwane baqalile bambheka lo thisha baze bayoshaya lapho ebehlala khona. Uthe yilapho befike bazithela phezu kwesidumbu sakhe siboshwe izandla nezinyawo. Indlu abehlala kuyo uthe ibingakhiyiwe. Kunezinsolo zokuthi lo thisha uqale waklinywa njengoba nezandla zakhe beziboshelwe kanye nezandla ngentambo esitulweni. Uthisha ungowokuzalwa eMakgobistad Village ngaseMahikeng, ubewuthisha ofundisa iLife Science ne-English eMakoba Secondary ngaseRustenburg. Ubefundisa uGrades 10 no 12. UNgqongqoshe wezeMfundo eNorth West Education, Mmaphefo Matsemela udlulise amazwi endunduzo emndenini olahlekelwe. Uthe ukufa kwalo thisha kufike kabi la leli lizwe likhathazekile ngokubulawa ngesihluku kwabesifazane. 