"Konke kusezandleni zikahulumeni manje. Uhulumeni akanike abashayeli abakufunayo,"kusho uZungu. Akuqali ukuthi abashayeli bamaloli bateleke ngale ndlela, nangonyaka odlule kwasuka uthuthuva bashisa inqwaba yamaloli bekhalaza ngokufanayo. “Njengamanje akukho lutho olubekwe etafuleni. Uhulumeni akufunayo nje ukuthi abashayeli behlise imimoya kodwa izimfuno zabo zingabhekelelwa". UZungu uthe nokubheduka kweCovid-19 kuthele usawoti esilondeni. “Baningi abashayeli bamaloli abebehlezi emakhaya kungekho holo abalitholayo. Basenkingeni, cabanga nje ubuka izingane zakho zilambile phambi kwakho ngoba izinkampani zikhethe ukuqasha abantu basemazweni angaphandle.Abakuleli abasebenzi kodwa abangaphandle bona banethezekile bayasebenza,"kusho uZungu. 