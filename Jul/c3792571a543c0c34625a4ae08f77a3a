Abezimo eziphuthumayo bakwaReaction Unit South Africa (Rusa) nabeNetcare bafike endaweni yengozi indoda yopha kanzima ekhanda. Okhulumela iRusa, uMnuz Prem Balram, uthe indoda (34) iphuthunyiswe esibhedlela ngendiza enophephela emhlane isesimeni esibucayi. UBalram uthe babizelwe endaweni yengozi ngo-9.41ekuseni bafica indoda ilele phansi emgwaqweni yopha kanzima ekhanda. “Sitshelwe ukuthi owesilisa olimele ubegibele ngemuva evenini ebilayishe amakesi kanti uzosukuma ame ngezinyawo ekhipha ifoni ephaketheni. Ifoni iphunyukile yashelela ezandleni zakhe. Ube eseluleka ezama ukuvimba ukuthi ingawi kanti uzongazimeleli kahle phansi, wawa evenini ebihamba ngesivinini esilinganiselwa ku-60km/* ,” kusho uBalram. Uthe indoda elimele ibingumsebenzi wasendaweni oqoqa izinsimbi. Kuphazamiseke ukuhamba kwezimoto emgwaqweni ongasesikhumulweni sezindiza iKing Shaka ngesikhathi kuhlegwa indoda ebilimele. Okhulumela iNetcare 911, uMnuz Shawn Herbst, uthe basebenzise indiza yabo enophephela emhlane baphuthumisa esibhedlela indoda inamanxeba anzima okulimala ekhanda.