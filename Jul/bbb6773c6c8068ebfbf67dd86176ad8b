UNkk Hendrietta Bogopane-Zulu, kuthiwa uhleli ngayedwana emuva kokuba ehloliwe kwatholakala ukuthi unalo igciwane. Esitatimendeni esithunyelwe abezindaba, uthe uzizwa engaguli. “Ngizizwa ngikahle, ngizoqhubeka ngisebenzele ekhaya. Okwamanje anginazo izimpawu zaleli gciwane. Nginxusa abantu bakuleli ukuba befake izifonyo, baqhelelane bageze nezandla njalo nje,” kusho uNkk Bogopane-Zulu. 