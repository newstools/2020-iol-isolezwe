"UNgqongqoshe uNxesi usemvalelweni futhi uzoqhubeka nokusebenza esekhaya. Wonke amalungu  asebenza ehhovisi lakhe nathintane nabo bazohlolwa. Ungqongqoshe unomdlandla futhi uyazethemba ngokuthi uzolinqoba igciwane. UNgqongqoshe uNxesi uyilungu lesihlanu lesigungu esiphezulu ukuhaqeka, kulandela uNgqongqoshe uMapisa-Nqakula, uNgqongqoshe uMantashe, iPhini likaNgqongqoshe uBogopane-Zulu nePhini likaNgqongqoshe iNkosi Holomisa". "UNgqongqoshe uMapisa-Nqakula nePhini likaNgqongqoshe uHolomisa sebeluleme futhi sifisela abanye ozakwethu, okubalwa kubo noNgqongqoshe uNxesi ukululama okusheshayo. Sidlulisa okwesibili izifiso zokululama kubo bonke abalwa negciwane ukululama okusheshayo. Ngokufanayo, sidlulisa amanzi enduduzo emindenini esishiywe yizihlobo zayo ngenxa yeCovid-19". "Sonke asibambe iqhaza ngokweseka labo abalwa negciwane. Ukuzivikela thina, imindeni  nemiphakathi yethu, asilandele imigomo yezempilo ngokuhlanza izandla njalo, sigqoke ngendlela izifonyo futhi siqhelelane ngemizimba. Ngokubambisana singayinqoba iCoronavirus," kuphetha iHhovisi likaMengameli. 