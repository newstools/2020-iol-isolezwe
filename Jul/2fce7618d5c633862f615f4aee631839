AMABHUNGU amabili abonakale kwi-video ephethe isikhwama esigcwele sinyinyitheka imali, okucatshangwa ukuthi ingaphezu kukaR1 million, asephoqelekile ukuba ashiye amakhaya akubo, ayobhaca. Lokhu kwenzeke emuva kokuba amaphoyisa amane etheleke kubo kwawo ezobuza kabanzi ngemali okubonakale lamabhungu egabisa ngayo kuFacebook. Ngesikhathi le video, eveza omunye wawo ehlafuna imali engamaphepha, ivela kuthiwe lamabhungu ngawaselokishini laseLamontville futhi abhadame lesi sikhwama ehlathini lakule ndawo. Yize kunjalo kodwa umalume walama bhobhodleyana, ocele ukungadalulwa, uphikile , watshela iphephandaba elishicilelwa ndawonye neSolezwe, iDaily News, ukuthi lezi zumbulu zemali ngezakhe. "Laba bafana benze le-video kodwa kungamanga aluhlaza ukuthi imali itholiwe, imali yami le ebengiyongile. Ngiyithole ngokudlala amabhanoyi nokubheja futhi ngibeka imali yestokofela kulesi sikhwama. Umfowethu ufake i-video ezinkundleni zokuxhumana kodwa ngokushesha wayehlisa. Nakuba kunjalo, omunye umfana uyithathile le-video wayenza i-status sakhe. Iqale lapho le-video ukusabalala," kusho yena. Uthe ubuye agembule futhi uhlale ewina izizumbulu zemali abeyigcinele ukulungisa umuzi wakhe. Uthe nguye ohambise abafana nemali. Okhulumela amaphoyisa KwaZulu-Natal, uColonel Thembeka Mbele, uthe kunophenyo oluvuliwe. "Asikho isiqiniseko sabantu namaphoyisa aye kubo kwabafana. Abantu abanolwazi ngalesi sigameko kumele babone umphathisiteshi waseLamontville," kusho uColonel Mbele To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window.  