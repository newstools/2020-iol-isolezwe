NGEKE kubekhona ukucinywa kukagesi u-Eskom ngesikhathi sokuvalwa kwezwe okuqala phakathi kwamabili namhlanje kuze kube u-Ephreli 16. Lokhu kuvezwe uNgqongqoshe wezokuMbiwaphansi nezaMandla uMnuz Gwede Mantashe esithangamini nabezindaba ePitoli ngoLwesithathu. UMantashe ubezocacsa ngohlelo lokusebenza nomkhiqizo wezinkampani ngesikhathi skuvalwa kwezwe. "Abantu abangabi novalo ugesi uzobumningi. Ukuba nogesi owenele kwenziwa nawukuthi izinkampani eziningi ezisebenzisa ugesi zizobe zivalile noma zikhiza kancane," kusho uMantashe. Uthe uzokwehla umkhiqizo wezimayini, ikakhulukazi lezo ezisebenza emathunjini omhlaba. UMantashe uthe izimayini ezihlinzeka u-Eskom ngamalahle zizoqhubeka nokusebenza nakuba umkhiqizo wazo uzobe uphansi. Uthe ngoLwesibili ubambe umhlangano nezinhlaka ezahlukene ezengamele izimayini  nezamandla ukuze kuqhanyukwe namasu avimbela ukusabalala kwegciwane iCoronavirus. “Okwethu ukuphephisa izimpilo zabasebenzi futhi siqinisekisa ukuthi indlela yokusebenza ngalesi sikhathi esinzima yenzeka ngendlela efanele,” kusho uMantashe.  Mining operations will be scaled down, particularly deep level mining. Mines supplying coal to Eskom will remain in operation, albeit at reduced production levels. Services being rendered to communities, such as supply of water, will continue. #Covid19SA #SouthAfricaLockdown pic.twitter.com/W4lFXJPQ23 Energy essential services The production & distribution of petroleum products, including fuel, paraffin & liquefied petroleum gas. In the case of petroleum products, imports will be scaled back for the duration of the lockdown, as there will be excess capacity. #Covid19SA pic.twitter.com/SuzSOUsBFz  Ungqongqoshe woMnyango weziSebenzi zikaHulumeni nokuPhatha uMnuz Senzo Mchunu ubonge abasebenzi ngokuzinikela kwabo kusukela iNingizizimu Afrika ihlonzwe njengezwe elivelelwe inhlekelele kwaze kwabe kumenyezelwa ukuvalwa kwayo. UMchunu ubekhuluma ngezinhlelo zomnyango wakhe mayelana nokusebenza njengoba izwe lizovalwa namhlanje phakathi kwamabili kuze kube u-Ephreli 16. “Sibonga ukuzinikela kwabasebenzi esithe uma sihlaba ikhwelo basabela. Akekho obelindele ukubheduka kwegciwane, kodwa sithulela isigqoko abasebenzi ngokuthembeka kwabo ezinhlelweni zikahulumeni ezilwisana nobhubhane lwegciwane iCorona. Sisebenza ngokubambisana nezinyunyana nezinhloko zeminyango ngohlelo okuzosetshenzwa ngalo. Abasebenzi abenza imisebenzi ebucayi bazobe besebenza kodwa uhlelo lokusebenza kwabo luzocaciswa izinhloko zeminyango eyehlukene abangaphansi kwayo,” kusho uMchunu. UMchunu uthe abasebenzi abenza imisebenzi ebucayi kuzodingeka bathole abalekeleli babo. Uthe basayinde isekhula ezokwethulelwa wonke umsebenzi. Ungqongqoshe wobuCiko namaSiko uMnuz Nathi Mthethwa obekulesi sithangami sabezindaba naye uthe umnyango wakhe ubeke uR150 million wokulekelela izinhlangano ezisebenzisana nomnyango ngokunjalo namaciko abeqashelwe ukunandisa emcimbini ebixhaswe wumnyango emasontwnei amathathu azayo (esihoxisiwe). Uthe bazoxhumana nabeziteshi zomculo kwithelevishini nemisakazo ukuthi kudlalwe kakhulu umculo wamaciko akuleli. "Sisadingida nezinhlangano ezimele abaculi ngodaba lokuthi bakhokhelwe ama-royalties abo manje kungalindwa uJuni noma uDisemba," kuqhuba uMthethwa. Watch: Responding to questions at the media briefing to discuss our response to the Coronavirus pandemic. pic.twitter.com/81ouSCULpR