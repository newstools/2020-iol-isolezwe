INHLANGANO yezifo ezithelelanayo kuleli iNational Institute of Communicable Diseases (NICD) ithi akusizi ngalutho ukufaka isimfonyo esimbhoza umlomo namakhala uma ungaguli. Ukuhlaselwa kwabantu yiCoronavirus emazweni ahlukahlukene kuphoqe abantu abaningi ukuthi bathenge izimfonyo zokufihla umlomo namakhala njengendlela yokuzivikela kuleli gciwane eselidlule nemiphefumulo yabantu ababalelwa ngaphezulu kuka-3 400 emhlabeni. Nangesikhathi Isolezwe lihambele isibhedlela Osizweni lifice cishe bonke abebesihambele befake izimfonyo zokuzivikela, okuyinto egqugugquzelwe odokotela. Ngesikhathi icobelela abantu ngolwazi ngaleli gciwane iNICD iveze ukuthi empeleni asikho isidingo sokuthi abangaguli basifake. “Asikho isidingo sokugqoka isimfonyo  uma ungaguli. Abukho ubufakazi obukhomba ukuthi isimfonyo siyakuvimba ukutheleleka ngamagciwane. Kunalokho, sisiza ukwehlisa amathuba okuthi kutheleleke omunye uma sifakwe ngothelelekile,” kusho iNICD.  Using a face mask is not necessary for healthy individuals. Face masks have not been proven to prevent one from contracting the virus. Instead it helps decrease the risk of transmitting the virus from an affected individual to a non-affected individual. #CoronaVirusSA #COVID19 pic.twitter.com/nBmXwxPpZO  Uma upheke inyama yenza isiqiniseko sokuthi ivuthiwe. Gwema ukudla inyama engavuthiwe. Njengamanje kayikho imithi yokulapha igciwane. Kusetshenziswa imithi eyehlukene eyelapha izimpawu zalo okuyizo ezigulisa abantu. Incazelo ngeCoronavirus: There's a lot of information circulating about #Coronavirus Disease 2019. To get the facts on What Is Coronavirus, @MyHealthTVcom chats to NICD Expert, Prof Cheryl Cohen. #WATCH https://t.co/qZUBX2GgwN