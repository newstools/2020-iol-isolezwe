UDUDUZAE Zuma uthi kumzwisa ubuhlungu ukubona izingane ikakhulukazi zabantu abamnyama e-UKZN zithwele kanzima zingakwazi ukuqhubeka nokufunda ngenxa yemali. UDuduzane, oyindodana kaMnuz Jacob Zuma, uxoxe neSolezwe ngesikhathi evakashele e-UKZN ngoLwesihlanu eyokweseka abafundi abanezinkinga. Uthe lendaba imsukumise phansi wathi akazobapha indlebe ezwe ukuthi kungenziwa njani. ''Ngibone isidingo sokuthi ngize ngizozwa kahle ngibaqinise idolo ukuthi bangaphonsi ithawula kuzolunga konke. Kubalulekile ukuthi uma umuntu esenkingeni kube khona omnika ithemba. Yizingane zabantu abamnyama lezi ezixakekile akuyona into emnandi ,'' kuchaza uDuduzane. Uhambele zonke izingxenye zalesi sikhungo eqala eMgungundlovu weza naseThekwini. Uthe lokhu akwenzayo ukwenza njengesakhamuzi esikhathazekile esizwelana nosizi lwabafundi akukho okunye. Kwenzeke okwejwayelekile ngesikhathi efika izintokazi zikhala ubungqayingqayi zifuna ukumthinta. Ubebeke phansi umoya exoxa nezintombi zimshutha ebuza nezinkinga zezitshudeni exhawula esho ukuthi kuzolunga. Abacela ukumshutha ubebanika ithuba ame axoxe aze athathe amaselula azishuthe ngawo. Beziqiniswe ezokuphepha njengoba egadwe yinqwaba yamadoda ahlomile. #UKZNEXCLUDED. We stand in one voice. Thank you Duduzane Zuma for giving us a glimpse of hope today. No to Financial Exclusion. pic.twitter.com/5KcQmxz5BP WATCH: Duduzane Zuma visited his ailing father, former president Jacob Zuma. in Durban North on Wednesday. Video: Supplied pic.twitter.com/UoYVUtXLqQ