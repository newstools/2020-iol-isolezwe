SEBENGU-116 abantu abanegciwane iCorona eNingizimu Afrika. Lokhu kumenyezelwe ngungqongqoshe wezeMpilo kuleli uDkt Zweli Mkhize ngoLwesithathu ekuseni. Isibalo sabanaleli gciwane sinyuke ngo-31 kuleso ebesimenyezelwe ngoLwesibili ebusuku. UMkhize uthe siyanda isibalo sabantu bakuleli abathelelekile abangakaze bahambele amazwe angaphandle, okuchaza ukuthi lesi sifo sesiyasabalala kuleli. Bangu-6 abathelelekile abangakaze bewahambele amazwe angaphandle. TEST RESULTS OF CITIZENS REPATRIATED FROM WUHANSA citizens from Wuhan were tested and their results came back negative for COVID-19.Quarantine is continuing for the prescribed period and govt will thereafter initiate the process of reunifying them with the community #COVID19 “Sesiluqoqile ulwazi lokuthi laba balithole kanjani igciwane. Sisazoyidalula imininingwane emphakathini ukuze wazi ukuthi lisabalala kanjani. Ngeke kodwa siveze yonke njengoba kumele sivikele amalungelo esiguli,” kusho uMkhize. Izibalo zakamuva zikhomba ukuthi sikhula ngesivinini isibalo sabathelelekile eGauteng njengoba bengu-16 okutholwe igciwane kubo muva nje. Bayishumi eWestern Cape, bathathu KwaZulu-Natal kanti ababili abaseMpumalanga. Umengameli Cyril Ramaphosa ngoLwesithathu uhlangane namaqembu ezepolitiki akuleli bedingida izindlela zokubhekana neCoronavirus (Covid-19). Uthe nakuba behlukile ngokwemibono kwezepolitiki, bazosebenzisana ukulwa nalesi sifo. Precaution to follow to avoid being infected #COVID19 #CoronaVirusUpdate pic.twitter.com/vKi3Dr5LQV This is what you need to know about #COVID19 pic.twitter.com/xAeZ7ORcU5