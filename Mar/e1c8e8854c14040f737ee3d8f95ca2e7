SEBEYISIKHOMBISA abantu abanegciwane iCoronavirus kuleli. Izibalo zakamuva zimenyezelwe uNgqongqoshe wezeMpilo kuleli uDkt Zweli Mkhize oveze ukuthi bonke bayingxenye yabantu abalishumi abebehambele izwe lase-Italy ekuqaleni kwale nyanga. Bonke abathelelekile muva nje bakhonjwa eMgungundlovu kanti kubikwa ukuthi yizithandani zaseMgungundlovu nabanye besilisa ababili. Owesifazane waseGuateng ubalwa yedwa kwabathole leli gciwane ngaphandle kwaseKZN. UMkhize uthe basazoqhubeka bathungathe abantu abasanda kusondelana nabathole leli gciwane. Uthe laba abayisikhombisa bazoqashwa ngeso lokhozi kanti kuzokwaziswa umphakathi ngokulashwa kwabo. UMkhize izolo uhambele indawo yaseMgungundlovu echazela amalungu omphakathi ngalesi sifo. emuva kokuba kutholakale ukuthi umuntu wokuqala onalesi sifo ngowaseHilton, ngaphandle nje kwaseMgungundlovu. UMkhize uthe bonke abebehambele e-Italy nalaba ekutholwe ukuthi banaso lesi sifo, basahlolwa. Kusabanjwe umoya ngemiphumela yokuhlolwa kwabo. UMkhize uthe ngaphezu kwalokho wonke umuntu oseke wahlangana nalaba, abomndeni wabo, bonke bazahlolwa. “Ngisho nosebenza ekhishini noma engadini, uma beke bahlangana sizobahlola bonke ukuthi banalo yini leli gciwane,” kusho uMkhize. UMkhize uthe asikho isidingo sokuba abantu baze bafune ukuthutha eMgungundlovu ngenxa yokuthi kutholakale abantu abanalesi sifo. “Yigciwane leli uma like lakungena, walashwa, liyaphela. Akukho mjovo othize onikezwa wona ukulashwa. Lesi sifo sisuke ezilwaneni sangena kubantu 