UMantashe uthe njalo ngenyanga intengo kaphethroli iyashintsha ngenxa yokuthi iNingizimu Afrika ithenga * -oyela ongahluziwe ngaphandle. Ubalule ukuthi intengo kaphethroli ihlanganisa nezindleko zokulanda * -oyela ongahluziwe ngomkhumbi. Uthe kulokhu uphethroli wehliswe wukuthi umphongolo ka-oyela ongahluziwe wehlile usuka ku-64.24 US$D waba wu-55.95 US$D. I-coronavirus nayo ibe nomthelela ekwehleni kwentengo ka-oyela ongahluziwe ngokwesitatimende sikaMantashe. Uthe uphethroli uzokwehla ngo-19 cents ilitha, udizili wehle ngo-54 cents ilitha. Abasebenzisa upharafini bazokwehliselwa ngo-68 cents ilitha. Ikhilo legesi lizokwehla ngo-32 cents. Kuzokhumbuleka ukuthi inhlangano ebhekela ezezimoto i-Automobile Association of South African ibimemezele ukuthi uphethroli uzokwehla kule nyanga kanjalo nesazi somnotho nezomthetho uSolwazi Bonke Dumisa besishilo ukuthi uphethroli uzokwehla ngenxa yokuthi * -oyela ongahluziwe awuthengwa kakhulu. UDumisa uthe ukubheduka kwe-coronavirus kwenza amazwe asebenzisa kakhulu * -oyela ongahluziwe athi ukuma kancane ukuwuthenga yingakho intengo yawo yehlile kwase kuholela ekutheni kwehle intengo kaphethroli.