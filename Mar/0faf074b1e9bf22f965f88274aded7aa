UPitch Black ogama lakhe langempela uThulani Ngcobo, ulokhu eqhubekile enkantolo nokuthi ukushona kukankosikazi wakhe kwaba yiphutha. Ummeli kaPitch Black, uRiaan Greyling, uveze ukuthi ukushona kukaCatherine Modisane, kwakuyingozi. Uveze ukuthi ngosuku lwesehlakalo unkosikazi wakhe wayephuzile futhi engawa kalula okwakuyikhona okwadala ukuthi abe nezibazi emathangeni nasemilenzeni. “Umsolwa naye wayephuzile futhi kwakumele amelane nalo lonke udlame olwalwenzeka ngaloluya suku njengoba umufi wayelwa naye,” kusho uGreyling. Uqhube wathi ecaleni lokuphazamisa ukusebenza komthetho, isitatimende samaphoyisa sasingaqondakali futhi amaphoyisa awakulalelanga konke okwakushiwo wumsolwa. Ijaji * -AJ du Plessis lithe uPitch Black wavuma ukuthi wamphusha unkosikazi wakhe washayisa odongeni okungaba yimbangela yokuthi walimala kabi ekhanda. Umshushisi uMatshiliso Moleko ubelokhu emile ebufakazini bakhe bokuthi uPitch Black wayenezinhloso ngesigameko esenzeka ngalolaya suku kunkosikazi wakhe futhi kumele athole isijeziso ngalokho.